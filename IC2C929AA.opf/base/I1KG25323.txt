༄༅། །རྟ་ནག་རྣམ་འགྲེལ།
༼སྨད་ཆ༽
ན་བྱད་ནོར།
མཛད་པ་པོ། རྗེ་རྟ་ནག་དགེ་འདུན་བློ་བཟང༌།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

༄༅། །རྟ་ནག་རྣམ་འགྲེལ།
༼སྨད་ཆ༽
མཛད་པ་པོ། རྗེ་རྟ་ནག་དགེ་འདུན་བློ་བཟང༌།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

དཀར་ཆག
༼ག༽
མངོན་སུམ་ལེའུའི་མཐའ་དཔྱོད།
ལེའུ་སྔ་ཕྱིའི་འབྲེལ་དང་ལེའུའི་གཞུང་ཇི་ལྟར་འཆད་ཚུལ།………………………. (1)
ལོག་རྟོག་བཞི་བསལ་ནས་ཚད་མའི་གྲངས་སོགས་ཆོས་བཞི་བསྟན་ཚུལ། ………………………(5)
དོན་དམ་དུ་ཡོད་པའི་མཚན་གཞི་ལ་རྩོད་པ་སྤོང་ཚུལ།……………………….(10)
གཞལ་བྱའི་རྟགས་ལས་ཚད་མའི་གྲངས་ངེས་སྒྲུབ་ཚུལ་ལ་མཐའ་དཔྱད་པ།……………………….(13)
ཕུང་གསུམ་སེལ་བྱེད་ཀྱི་རིགས་པ་ལ་དཔྱད་པ།……………………….(24)
རང་ལུགས་ཀྱི་ཚད་མའི་གྲངས་ངེས་སྒྲུབ་པའི་རྟགས་འགོད་ཚུལ་སོགས་བཤད་པ། ……………………….(36)
གཞལ་བྱ་གཉིས་ཀྱི་ངོ་བོ་ངོས་བཟུང་བ་ལ་སྦྱོར་འགོད་དང་མཐའ་དཔྱད།……………………….(40)
རང་ལུགས་གཞུང་འདི་བཀོད་པའི་དགོས་པ་དང་བདེན་གཉིས་ཀྱི་རྣམ་གཞག་སོགས་བཤད་པ།………………………(50)
སྐྲ་བཤད་འཛག་སྣང་གི་དབང་ཤེས་ཀྱི་བཟུང་རྣམ་ལ་དཔྱད་པ།………………………(55)
སྤྱི་མཚན་དངོས་མེད་དུ་སྒྲུབ་པའི་རིག་པ་བཤད་པ།……………………….(60)
དུས་གསུམ་སོ་སོའི་རྣམ་གཞག་བཤད་པ།……………………….(61)
དངོས་མིང་དང་བཏགས་མིང་གི་དོན་བཤད་པ།……………………….(81)
རང་མཚན་ཁོ་ན་གཞལ་བྱར་བཞག་པའི་དགོངས་པ་བསྟན་པ།
གཞུང་གི་འཕྲོས་ཚུལ་རྒྱས་པར་བ ཤད་པ།………………………(90)
ངག་དོན་དང་མཐའ་དཔྱད་སོགས་བཤད་པ།………………………(93)
མངོན་རྗེས་གཉིས་ཀྱིས་གཞལ་བྱ་རྟོགས་ཚུལ་སོགས་ལ་དཔྱད་པ།……………………….(98)
རང་ལུགས་ཀྱི་མངོན་ལྐོག་སོ་སོའི་ངོ་བོ་སོགས་བཤད་པ།……………………….(113)
རྟགས་འཛིན་སེམས་བཤད་པ།
གཞུང་གི་འཕྲོས་ཚུལ་དང་རྩོད་པའི་མདོ་དོན་བཤད་པ།……………………….(117)
རྣམ་གཞག་ལ་མཐའ་དཔྱད་པ།………………………. (122)

རང་ལུགས་ཀྱི་རྟགས་འཛིན་སེམས་ཀྱི་མཚན་ཉིད་སོགས་བཤད་པ།……………………….(136)
འགལ་དམིགས་ཀྱི་རྟགས་ཀྱི་དབྱེ་བ་བཤད་པ།……………………….(139)
མངོན་སུམ་གྱི་ངོ་བོ་ལ་ལོག་རྟོག་སེལ་ཚུལ།
ལོག་རྟོག་སེལ་བྱེད་ཀྱི་གཞུང་ངོས་བཟུང་བ།……………………….(151)
དབང་ཤེས་རྟོག་བྲལ་དུ་སྒྲུབ་པའི་རིགས་པ་རྒྱས་པར་འཆད་ཚུལ། ……………………….(153)
དབང་ཤེས་རྟོག་བྲལ་དུ་སྒྲུབ་པའི་རིགས་པ་ལ་མཐའ་དཔྱད་པ།……………………….(158)
རང་ལུགས་ཀྱི་མངོན་སུམ་གྱི་མཚན་ཉིད་སོགས་བཤད་པ།……………………….(169)
མིང་སྦྱོར་དང་དོན་སྦྱོར་རྟོག་པའི་ངོ་བོ་བཤད་པ།……………………….(176)
དབང་མངོན་གྱི་རྣམ་གཞག་ལ་དཔྱད་པ།……………………….( 186 ་)
རང་ལུགས་ཀྱི་དབང་མངོན་གྱི་དོན་དང་དེའི་རྐྱེན་གསུམ་བཤད་པ།………………………. (206)
ཆོས་ཀྱི་བདག་མེད་སྒྲུབ་པའི་རིགས་པ་བཤད་པ།
གཞུང་གི་འཕྲོས་ཚུལ་དང་གྲུབ་མཐའི་རྣམ་གཞག་སོགས་ལ་དཔྱད་པ།……………………….(216)
རྣམ་བདེན་རྫུན་གྱི་རྩོད་གཞི་ལ་དཔྱད་པ།……………………….(244)
རང་ལུགས་ཀྱི་གྲུབ་མཐའ་སྨྲ་བའི་གང་ཟག་སོགས་བཤད་པ།……………………….(216)
མཚན་ཉིད་གསུམ་གྱི་རྣམ་གཞག་སོགས་བཤད་པ།……………………….(253)
ཡིད་མངོན་སོགས་བཤད་པ།
གཞུང་གི་འཕྲོས་ཚུལ་དང་མཐའ་དཔྱད་པ།……………………….(264)
རང་ལུགས་ཀྱི་ཡིད་མངོན་གྱི་མཚན་ཉིད་དང་སྐྱེ་ཚུལ་སོགས་བཤད་པ།……………………….(299)
རང་རིག་གི་འཕྲོས་ཚུལ་དང་མཐའ་དཔྱད།……………………….(302)
རང་ལུགས་དང་རྩོད་སྤོང་བཤད་པ།……………………….(307)
རྣལ་འབྱོར་མངོན་སུམ་བཤད་པ།……………………….(310)
སེམས་སེམས་བྱུང་གི་རྣམ་གཞག་བཤད་པ།……………………….(313)
མངོན་སུམ་ལྟར་སྣང་བཤད་པ།……………………….(319)
མངོན་སུམ་ཚད་མའི་འབྲས་བུ་ལ་ལོག་རྟོག་སེལ་ཚུལ།
ཚད་འབྲས་དང་པོའི་རྣམ་གཞག་བཤད་པ། ……………………….(321)
ཚད་འབྲས་གཉིས་པའི་རྣམ་གཞག་བཤད་པ།……………………….(365)

ཚད་འབྲས་གསུམ་པའི་རྣམ་གཞག་བཤད་པ། ……………………….(384)
ཕྱི་དོན་འགོག་བྱེད་ལྷན་ཅིག་དམིགས་ངེས་ཀྱི་རྟགས་བཤད་པ།……………………….(402)
༼ང་༽
གཞན་དོན་ལེའུའི་མཐའ་དཔྱོད།
ལེའུ་སྔ་ཕྱིའི་མཚམས་སྦྱར་དང་གཞུང་དོན་བཤད་པ།……………………….(412)
དངོས་བསྟན་སྒྲུབ་ངག་གི་རང་བཞིན་བཤད་པ།
གཞུང་གི་འཕྲོས་ཚུལ་དང་མཐའ་དཔྱད།……………………….(428)
རང་ལུགས་ཀྱི་སྒྲུབ་ངག་གི་རྣམ་གཞག་བཤད་པ།……………………….(466 )
ཐལ་འགྱུར་གྱི་རྣམ་གཞག་ལ་འཕྲོས་ཚུལ་དང་མཐའ་དཔྱད།……………………….(471)
རང་ལུགས་ལ་རྩོད་པ་བྱེད་པའི་རྒོལ་བ་སོགས་བཤད་པ།……………………….(497)
ཤུགས་བསྟན་བསྒྲུབ་བྱའི་རང་བཞིན་བཤད་པ།
གཞུང་གི་འཕྲོས་ཚུལ་དང་མཐའ་དཔྱད་པ།……………………….(510)
རང་ལུགས་ཀྱི་གཞན་དོན་བསྒྲུབ་བྱ་ཡང་དག་གི་ངོ་བོ་སོགས་བཤད་པ།……………………….(539)
འགལ་བའི་གཏན་ཚིགས་བཤད་པ།……………………….(546)
རྟགས་དཔེ་ཕྱོགས་གསུམ་གྱི་སྐྱོན་ཡོན་བཤད་པ།
གཞུང་གི་འཕྲོས་ཚུལ་དང་མཐའ་དཔྱད།……………………….(673)
རང་ལུགས་བཞག་པ།……………………… (603)
རང་ཚིགས་དང་ལུང་ཚིགས་རྣམ་དག་གི་ཁྱད་པར་བཤད་པ།……………………….(630)
གཞན་དོན་བསྒྲུབ་བྱ་གྲུབ་པ་ལ་རང་རྟེན་ཆོས་ཅན་དགོས་མི་དགོས་དཔྱད་པ། ……………………….(637)
དམ་བཅའ་ལྟར་སྣང་གི་རྣམ་གཞག་བཤད་པ། ……………………….(645)
གཏན་ཚིགས་ཀྱི་རབ་དབྱེ་བཤད་པ།
གཞུང་གི་འཕྲོས་ཚུལ་དང་རྣམ་གཞག་ལ་མཐའ་དཔྱད་པ།……………………….(663)
རང་ལུགས་ཀྱི་ཕྱོགས་ཆོས་ཅན་དགུའི་རྣམ་གཞག་བཤད་པ།……………………… (673)
གཞན་ལྡན་དང་མི་ལྡན་རྣམ་གཅོད་ཀྱི་སྒྲ་སོགས་བཤད་པ།……………………….(676)

༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ལེའུ་
གསུམ་པའི་མཐའ་དཔྱོད་རྗེ་རྟ་ནག་པ་དགེ་
འདུན་བློ་བཟང་གི་གསུང་རྒྱུན་དྲི་མ་
མེད་པ་བཞུགས་སོ། །
གཞལ་བྱ་མངོན་གྱུར་ངེས་བྱེད་ཀྱི་ཐབས་མངོན་སུམ་གྱི་ལེའུ་འཆད་པར་
བྱེད་པ་ལ།
༈ ལེའུ་སྔ་ཕྱིའི་འགྲེལ་པ་བཤད་པ་དང༌། ལེའུའི་གཞུང་ཇི་ལྟར་འཆད་
པའི་ཚུལ་གཉིས། དང་པོ་ལ་བཤད་བྱའི་ལུང་འགོད་པ་དང་། ལུང་གི་དོན་
བཤད་པ་གཉིས། དང་པོ་ནི། ལྷས། སློབ་དཔོན་གྱིས་ཚད་མའི་མཚན་ཉིད་ཀྱི་
བསྟན་བཅོས་བཤད་པའི་རྒྱུ་རྗེས་སུ་དཔག་པ་སྔར་རྣམ་པར་བཞག་པ་དང་།
སློབ་དཔོན་གྱིས་གསུངས་པ་བསྟན་བཅོས་ཀྱི་དང་པོར་ཕྱག་འཚལ་བའི་
ཚིགས་སུ་བཅད་པའི་ཕྱེད་འོག་མ་རྟོགས་སླ་བ་ཉིད་ཀྱི་ཕྱིར་ཕྱེད་གོང་མ་ཉིད་
ཀྱི་བཤད་པ་ཡོངས་སུ་རྫོགས་པར་མཛད་ནས། ད་ནི་ཚད་མའི་མཚན་ཉིད་
ཀྱི་བཤད་པ་མཛད་པའི་ཕྱིར། གཞལ་བྱ་གཉིས་ཕྱིར་ཞེས་བྱ་བ་ལ་སོགས་པ་
བརྩམས་པ་ཡིན་ནོ། །ཞེས་( ༢ན) གསུངས། གཉིས་པ་ལུང་གི་དོན་བཤད་པ་ནི།
དེ་ཡང་སློབ་དཔོན་གྱིས་ཚད་མའི་མཚན་ཉིད་ཀྱི་བསྟན་བཅོས་བཤད་པའི་རྒྱུ་
རྗེས་སུ་དཔག་པ་སྔར་རྣམ་པར་བཞག་པ་དང་ཞེས་པས་མདོ་དོན་འཆད་
བྱེད་ཀྱིས་ཐབས་རང་དོན་རྗེས་དཔག་དེ་ལེའུ་དང་པོར་བསྟན། ཞེས་བསྟན།
སློབ་དཔོན་གྱིས་གསུངས་པ་བསྟན་བཅོས་ཀྱི་དང་པོར་ཞེས་པ་ནས། ཡོངས་
སུ་རྫོགས་པར་མཛད་པ་ནས། ཞེས་པའི་བར་གྱིས་ཚད་མ་མདོའི་མཆོད་
བརྗོད། ཚད་མར་གྱུར་པ་འགྲོ་ལ་ཕན་བཞེད་པ། །ཞེས་སོགས་རྐང་པ་གཉིས་

ཀྱི་དོན་རྟོགས་དཀའ་བས། དེའི་དོན་འཆད་པར་བྱེད་པ་ལ། ཚད་མ་གྲུབ་པའི་
ལེའུ་ལོགས་སུ་མཛད། །ཅེས་བསྟན། ད་ནི་ཚད་མའི་མཚན་ཉིད་ཀྱི་བཤད་པ་
མཛད་པའི་ཕྱིར། གཞལ་བྱ་གཉིས་ཕྱིར་ཞེས་བྱ་བ་ལ་སོགས་པ་བརྩམས་པ་
ཡིན་ནོ། །ཞེས་པས། ཚད་མར་གྲུབ་པའི་ལེའུ་དེར་གསར་དུ་མི་བསླུ་བའི་རིག་
པ་ཚད་མའི་མཚན་ཉིད་དུ་བསྟན་པ་དེ་རྟོགས་པའི་ཡན་ལག་ཏུ་གཞལ་བྱ་
གཉིས་ཕྱིར་ཞེས་པ་ནས་ཚད་མ་མདོའི་མངོན་སུམ་ལེའུའི་ལུས་དངོས་འཆད་
ཅེས་བསྟན། ( ༢བ) གཉིས་པ་ལེའུའི་གཞུང་ཇི་ལྟར་འཆད་ཚུལ་ལ། གཞལ་བྱ་
གཉིས་ཕྱིར་ཞེས་པ་ནས། ཚད་མ་མདོའི་མངོན་སུམ་ལེའུའི་ལུས་དངོས་འཆད་
ན། འཆད་ཚུལ་དེ་གང་ཞེ་ན། དེ་ཡང་ལོག་རྟོག་རྣམ་པ་བཞི་བསལ་ནས་
གྲངས་སོགས་ཆོས་བཞི་བསྟན་པའི་སྒོ་ནས་དེ་ལྟར་འཆད་པ་ཡིན་ཏེ། ལྷས་
ཚད་མ་དང་དེའི་མཚན་ཉིད་ཀྱི་བསྟན་བཅོས་དག་ལ་ལོག་པར་རྟོག་པ་རྣམ་
པ་བཞི་སྟེ། འདི་ལྟ་སྟེ། གྲངས་ལ་ལོག་པར་རྟོག་པ་དང་། མཚན་ཉིད་ལ་ལོག་
པར་རྟོག་པ་དང་། སྤྱོད་ཡུལ་ལ་ལོག་པར་རྟོག་པ་དང་། འབྲས་བུ་ལ་ལོག་པར་
རྟོག་པའོ། །དེ་ལ་དང་པོ་གྲངས་ལ་ལོག་པར་རྟོག་པ་བསལ་བར་བྱ་བའི་ཕྱིར་
གཞལ་བྱ་གཉིས་ཕྱིར་ཞེས་བྱ་བ་ལ་སོགས་པ་སྨོས་སོ། །ཞེས་གསུངས་པའི་ཕྱིར་
འོ་ན། སྐབས་འདིར་གྲངས་སོགས་ཆོས་བཞི་པོ་དེ་བསྟན་པ་མི་འཐད་པར
ཐལ། སྐབས་འདིར་ཚད་མའི་མཚན་ཉིད་སྟོན་རིགས་པའི་ཕྱིར། ཟེར་ན། སྐྱོན
མེད་དེ། གྲངས་སོགས་ཆོས་བཞི་པོ་དེ་མ་བསྟན་པར་གསར་དུ་མི་བསླུ་བའི
རིག་པ་ཚད་མའི་མཚན་ཉིད་རྣམ་དག་ཏུ་རྟོགས་མི་ནུས་པའི་ཕྱིར། དེ་ཡང
ཚད་མའི་གྲངས་ངེས་མ་བསྟན་པར་གསར་དུ་མི་བསླུ་བའི་རིག་པ་ཚད་མའི་
མཚན་ཉིད་རྣམ་དག་ཏུ་རྟོགས་མི་ནུས་ཏེ། ཚད་མའི་གྲངས་ངེས་མ་བསྟན
པར་ཚད་མའི་གྲངས་ངེས་ལ་ལོག་པར་རྟོག་པའི་ལོག་རྟོག་དེ་ཚད་མ་ཡིན་པ་
མི་ཁེགས། དེ་མ་ཁེགས་ན། ཚད་མ་ཡིན་ན་གསར་དུ་མི་བསླུ་བའི་རིག་པ་ཡིན་

པའི་ཁྱབ་པ་མི་འགྲུབ། དེ་མ་གྲུབ་ན། གསར་དུ་མི་བསླུ་བའི་རིག་པ་ཚད་མའི་
མཚན་ཉིད་རྣམ་དག་( ༣ན) ཏུ་རྟོགས་མི་ནུས་པའི་ཕྱིར། གསར་དུ་མི་བསླུ་
བའི་རིག་པ་ཚད་མའི་མཚན་ཉིད་རྣམ་དག་ཏུ་ངེས་པ་ལ་གཞལ་བྱའི་གྲངས་
ངེས་བསྟན་དགོས་པ་ཡིན་ཏེ། གཞལ་བྱའི་གྲངས་ངེས་མ་བསྟན་པར་གཞལ་
བྱའི་གྲངས་ངེས་ལ་ལོག་པར་རྟོག་པའི་ལོག་རྟོག་ཚད་མ་ཡིན་པ་མི་ཁེགས། དེ་
མ་ཁེགས་ན། ཚད་མ་ཡིན་ན། གསར་དུ་མི་བསླུ་བའི་རིག་པ་ཡིན་པས་ཁྱབ་པ་
མི་གྲུབ། དེ་མ་གྲུབ་ན། གསར་དུ་མི་བསླུ་བའི་རིག་པ་ཚད་མའི་མཚན་ཉིད་
རྣམ་དག་ཏུ་རྟོགས་མི་ནུས་པའི་ཕྱིར། གསར་དུ་མི་བསླུ་བའི་རིག་པ་ཚད་
མའི་མཚན་ཉིད་རྣམ་དག་ཏུ་རྟོགས་པ་ལ་མངོན་སུམ་ཚད་མའི་ངོ་བོ་བསྟན་
དགོས་པ་ཡིན་ཏེ། མངོན་སུམ་ཚད་མའི་ངོ་བོ་མ་བསྟན་པར། མངོན་སུམ་ཚད་
མའི་ངོ་བོ་ལ་ལོག་པར་རྟོག་པའི་ལོག་རྟོག་ཚད་མ་ཡིན་པ་མི་ཁེགས། དེ་མ་
ཁེགས་ན། ཚད་མ་ཡིན་ན་གསར་དུ་མི་བསླུ་བའི་རིག་པ་ཡིན་པས་ཁྱབ་པ་མི་
གྲུབ། དེ་མ་གྲུབ་ན། དེ་དེའི་མཚན་ཉིད་རྣམ་དག་ཏུ་རྟོགས་མི་ནུས་པའི་ཕྱིར།
གསར་དུ་མི་བསླུ་བའི་རིག་པ་ཚད་མའི་མཚན་ཉིད་རྣམ་དག་ཏུ་རྟོགས་པ་ལ།
མངོན་སུམ་ཚད་མའི་འབྲས་བུ་ཡང་བསྟན་དགོས་ཏེ། དེ་མ་བསྟན་ན་ཚད་
འབྲས་རྫས་གཞན་དུ་འཛིན་པའི་ལོག་རྟོག་ཚད་མ་ཡིན་པ་མི་ཁེགས། དེ་མ་
ཁེགས་ན། ཚད་མ་ལ་གསར་དུ་མི་བསླུ་བའི་རིག་པས་ཁྱབ་པ་མི་འགྲུབ། དེ་མ་
གྲུབ་ན། གསར་དུ་མི་བསླུ་བའི་རིག་པ་ཚད་མའི་མཚན་ཉིད་རྣམ་དག་ཏུ་
རྟོགས་མི་ནུས་པའི་ཕྱིར། འོ་ན། དེ་ལྟར་ཡིན་ན། ལོག་རྟོག་རྣམ་པ་བཞི་པོ་
གང་ཞེ་ན། དེ་ཡང་( ༣༠) ཚད་མའི་གྲངས་ངེས་ལ་ལོག་པར་རྟོག་པའི་ལོག་
རྟོག་གི་རིགས་དེ་ལ་དུ་མ་ཡོད་དེ། གཅེར་བུ་པས་ཚད་མ་ལ་མངོན་སུམ་
གཅིག་པུར་གྲངས་ངེས་པར་འདོད་པའི་ལོག་རྟོག་གཅིག་དང་། གྲངས་ཅན་
གྱིས་ཚད་མ་ལ་མངོན་སུམ་ཚད་མ། རྗེས་སུ་དཔག་པའི་ཚད་མ། སྒྲ་བྱུང་གི་

ཚད་མ་གསུམ་དུ་གྲངས་ངེས་པར་འདོད་པའི་ལོག་རྟོག་གཅིག་དང་། རིགས་
པ་ཅན་པས་དེའི་སྟེང་དུ་དཔེ་ཉེར་འཇལ་གྱི་ཚད་མ་དང་བཞིར་འདོད་པའི ་
ལོག་རྟོག་གཅིག་དང་། རྒྱལ་དཔོག་པས། དེའི་སྟེང་དུ་དོན་གྱིས་གོ་བའི་ཚད་
མ། དངོས་པོར་མེད་པའི་ཚད་མ་དང་དྲུག་ཏུ་གྲངས་ངེས་པར་འདོད་པའི་
ལོག་རྟོག་གཅིག་དང་། ཙ་ར་ཀ་པས། དེའི་སྟེང་དུ་རིག་པའི་ཚད་མ། དམིགས་
པའི་ཚད་མ། སྲིད་པའི་ཚད་མ། ཞེས་གྲགས་པའི་ཚད་མ། སྙམ་སེམས་པའི་
ཚད་མ་དང་བཅུ་གཅིག་ཏུ་གྲངས་ངེས་པར་འདོད་པའི་ལོག་རྟོག་གཅིག་སྟེ་
དུ་མ་ཡོད་པའི་ཕྱིར།
༈ མངོན་སུམ་ཚད་མའི་ངོ་བོ་ལ་ལོག་པར་རྟོག་པའི་ལོག་རྟོག་གི་རིགས་
དེ་ལ་ཡང་དུ་མ་ཡོད་དེ། རིགས་པ་ཅན་པས། མངོན་སུམ་ཐམས་ཅད་རྟོག་
པར་འདོད་པའི་ལོག་རྟོག་གཅིག །རྒྱལ་དཔོག་པས་མངོན་སུམ་སྐད་ཅིག་མ་
གཉིས་ཕན་ཆད་རྟོག་པར་འདོད་པའི་ལོག་རྟོག་གཅིག་དང་། གྲངས་ཅན་
གྱིས་རྣ་བ་ལ་སོགས་པ་དབང་པོའི་འཇུག་པ་ཚད་མར་འདོད་པའི་ལོག་རྟོག་
གཅིག་དང་། བྱེ་བྲག་པས། དབང་དོན་འཕྲད་པའི་འབྲེལ་བ་ཚད་མར་འདོང་
པའི་ལོག་རྟོག་གཅིག་དང༌། མུ་སྟེགས་རྣ་བ་མ་ཕུག་པའི་སྡེ་པས། ཡིད་མངོན་
མེད་པར་འདོད་པའི་ལོག་རྟོག་གཅིག་དང་། རང་སྡེ་བྱེ་བྲག་སྨྲ་བས་རང་རིག་
མེད་(༤ན)པར་འདོད་པའི་ལོག་རྟོག་གཅིག་དང་། རྒྱང་འཕེན་གྱིས་རྣལ་
འབྱོར་མངོན་སུམ་མེད་པར་འདོད་པའི་ལོག་རྟོག་གཅིག་སྟེ་དུ་མ་ཡོད་པའི་
ཕྱིར།སྤྱོད་ཡུལ་ལ་ལོག་པར་རྟོག་པའི་ལོག་རྟོག་གི་རིགས་དེ་ལ་ཡང་དུ་མ་
ཡོད་དེ། རིགས་པ་ཅན་པས། སྤྱི་དངོས་པོ་བ་མངོན་སུམ་གྱི་སྣང་ཡུལ་དུ་
འདོད་པའི་ལོག་རྟོག་དང་། གྲངས་ཅན་གྱིས་གང་ཟག་གི་བདག་རྟག་པ་བ།
རྗེས་དཔག་གི་སྣང་ཡུལ་དུ་འདོད་པའི་ལོག་རྟོག་གཅིག་སྟེ་དུ་མ་ཡོད་པའི་
ཕྱིར།

༈ མངོན་སུམ་ཚད་མའི་འབྲས་བུ་ལ་ལོག་པར་རྟོག་པའི་ལོག་རྟོག་གི་
རིགས་དེ་ལ་ཡང་དུ་མ་ཡོད་དེ། དཔྱོད་པ་པས་གཟུགས་སོགས་གཞལ་བྱ། དང་
པོར་དོན་ལ་ལྟ་བའི་ཤེས་པ་དག་པ་བ་རྟོག་མེད་ཚད་མ། དེ་ལས་སྐྱེས་པའི་
དོན་རྟོགས་འབྲས་བུར་བྱེད་པའི་ཚད་འབྲས་ཀྱི་རྣམ་བཞག་གཅིག་དང་།
གྲངས་ཅན་གྱིས་གཟུགས་སོགས་གཞལ་བྱ། རྣ་བ་ལ་སོགས་པའི་དབང་པོའི་
འཇུག་པ་ཚད་མ། དེ་ལས་སྐྱེས་པའི་དོན་རྟོགས་འབྲས་བུར་བྱེད་པའི་ཚད་
འབྲས་ཀྱི་རྣམ་བཞག་གཅིག་དང་། རིགས་པ་ཅན་པས་གཟུགས་སོགས་གཞལ་
བྱ། སྤྱི་སོགས་ཁྱད་པར་མཐོང་བའི་བློ་ཚད་མ། ཁྱད་པར་རྫས་འཛིན་
འབྲས་བུར་བྱེད་པའི་ཚད་འབྲས་ཀྱི་རྣམ་བཞག་གཅིག་དང་། བྱེ་བྲག་པས།
ཤེས་བྱ་ཚིག་གི་དོན་དྲུག་གཞལ་བྱ། དབང་དོན་འཕྲད་པའི་འབྲེལ་བ་ཚད་མ།
དེ་ལས་སྐྱེས་པའི་དོན་རྟོགས་འབྲས་བུར་བྱེད་པའི་ཚད་འབྲས་ཀྱི་རྣམ་བཞག་
གཅིག་དང་། བྱེ་བྲག་སྨྲ་བས་གཟུགས་སོགས་གཞལ་བྱ། རྟེན་བཅས་ཀྱི་དབང་
པོ་གཟུགས་ཅན་པ་ཚད་མ། དེ་ལས་སྐྱེས་པའི་དོན་རྟོགས་( ༤བ) འབྲས་བུར་
བྱེད་པའི་ཚད་འབྲས་ཀྱི་རྣམ་བཞག་དེ། ཚད་འབྲས་ཀྱི་རྣམ་བཞག་འཐད་
ལྡན་དུ་འདོད་པའི་ལོག་རྟོག་དུ་མ་ཡོད་པའི་ཕྱིར། འོ་ན། ལོག་རྟོག་རྣམ་པ་
བཞི་པོ་དེ་སེལ་དགོས་པའི་རྒྱུ་མཚན་གང་ཞེ་ན། དེ་ཡོད་དེ། ལོག་རྟོག་བཞི་པོ་
འདི་མ་བསལ་ན་སྒྲོ་འདོགས་དང་སྐུར་འདེབས་ཀྱི་གཡང་སར་ལྟུང་བ་དེ་མི་
ཁེགས། དེ་མ་ཁེགས་ན། རང་མི་འདོད་པའི་དོན་ཐོབ་ཅིང་། འདོད་པའི་དོན་
མི་འགྲུབ་པར་འགྱུར་ལ། ལོག་རྟོག་བཞི་པོ་དེ་བསལ་ན་རྟོགས་བྱེད་ཀྱི་ཚད་མ་
དང་། དེའི་རྟོགས་བྱའི་ཡུལ་དང༌། དེས་ཡུལ་རྟོགས་པའི་ཚུལ་ལ་སོགས་པ་
ཁོང་དུ་ཆུད་པར་འགྱུར་ལ། དེ་ལྟར་ཁོང་དུ་ཆུད་ན། མི་འདོད་པའི་དོན་སྤོང་
ཞིང་། འདོད་པའི་དོན་མཐའ་དག་འགྲུབ་པར་འགྱུར་བའི་ཕྱིར།
འོ་ན། དེ་ལྟར་ཡིན་ན། ལོག་རྟོག་བཞི་པོ་དེ་སེལ་བྱེད་ཀྱི་གཞུང་གང་ཞེ་ན།

འདི་ལ་ལོག་རྟོག་དང་པོ་སེལ་བྱེད་ཀྱི་གཞུང་ངོས་བཟུང་བ་དང་།ལོག་རྟོག་
ཕྱི་མ་གསུམ་སེལ་བྱེད་ཀྱི་གཞུང་ངོས་བཟུང་བ་གཉིས། དང་པོ་ལ་ཚད་མ་མདོ་
ལས་གསུངས་ཚུལ་དང་། དེ་བསྟན་བཅོས་འདིར་འབྲེལ་ཚུལ་གཉིས། དང་པོ་
ནི། ཚད་མ་མདོ་ལས། མངོན་སུམ་དང་ནི་རྗེས་སུ་དཔག །ཚད་མའོ་མཚན
ཉིད་གཉིས་གཞལ་བྱ། དེ་ལ་རབ་སྦྱོར་ཕྱིར་ཚད་མ། །གཞན་ནི་ཡོད་པ་མ་ཡིན
ནོ། །ཞེས་གསུངས། འདིའི་དོན་ལ་དངོས་བསྟན་གྱི་དབང་དུ་བྱས་པ་དང་
ཤུགས་བསྟན་གྱི་དབང་དུ་བྱས་པ་གཉིས། དང་པོ་ནི། མངོན་སུམ་དང་ནི་རྗེས
སུ་དཔག །ཚད་མའོ། །ཞེས་པས་ཚད་མ་ལ་མངོན་སུམ་གྱི་ཚད་མ་དང་། རྗེས
སུ་དཔག་པའི་ཚད་མ་གཉིས་སུ་གྲངས་ངེས་པར་དངོས་སུ་བསྟན།མཚན་
ཉིད་གཉིས་གཞལ་བྱ་( ༥ན)ཞེས་པས་གཞལ་བྱ་ལ་རང་སྤྱི་གཉིས་སུ་གྲངས་
ངེས་པར་དངོས་སུ་བསྟན། གཉིས་པ་ནི། མངོན་སུམ་དང་ནི་རྗེས་སུ་དཔག
ཚད་མའོ། །ཞེས་པས་ཤུགས་ལ་ཚད་མ་མངོན་སུམ་གཅིག་པུར་གྲངས་ངེས་པ་
དང་། ཚད་མ་ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་དང་
སྒྲ་བྱུང་གི་ཚད་མ་གསུམ་དུ་གྲངས་ངེས་པ་ལ་སོགས་པ་བཀག་པ་ཡིན་ཏེ།
འགྲེལ་བཤད་རྒྱལ་དབང་བློས། ཚད་མ་དག་ནི་གཉིས་ཁོ་ན་སྟེ། ཚད་མ་གཅིག་
དང་གསུམ་རྣམས་བསལ་ཏོ། །!ཞེས་གསུངས་པའི་ཕྱིར། མཚན་ཉིད་གཉིས་
གཞལ་བྱ། ཞེས་པ་འདིས་ཡང་ཤུགས་ལ། ཚད་མ་ལ་མངོན་སུམ་གཅིག་པུར་
གྲངས་ངེས་པ་དང་། ཚད་མ་ལ་མངོན་སུམ་གྱི་ཚད་མ་དང༌། རྗེས་སུ་དཔག་
པའི་ཚད་མ་དང་། སྒྲ་བྱུང་གི་ཚད་མ་གསུམ་དུ་གྲངས་ངེས་པ་ལ་སོགས་པ་
བཀག་པ་ཡིན་ཏེ། དེ་སྐད་དུ་ཡང་འགྲེལ་བཤད། རྒྱལ་དབང་བློས། ཡང་ན་
གཞལ་བྱ་གཉིས་སུ་བསྟན་པས་གཅིག་དང་གསུམ་རྣམས་བཀག་གོ་ཞེས་
གསུངས་པའི་ཕྱིར།
༈ གཉིས་པ་དེ་བསྟན་བཅོས་འདིར་འགྲེལ་བར་བྱེད་པ་ལ། གཞལ་བྱ་

གཉིས་ཕྱིར་ཚད་མ་གཉིས། །ཞེས་པ་ནས། དྲན་མིན་མ་ཡིན་འཁྲུལ་ཕྱིར་རོ། །
ཞེས་པའི་བར་བྱུང༌། དེ་ཡང་མངོན་སུམ་དང་ནི་ཞེས་པ་ནས། གཉིས་གཞལ་
བྱ། ཞེས་པའི་བར་གྱི་དོན་མདོར་བསྟན་གྱི་ཚུལ་གྱིས་འཆད་པར་བྱེད་པ་ལ།
གཞལ་བྱ་གཉིས་ཕྱིར་ཚད་མ་གཉིས། །ཞེས་པ་འདི་བྱུང་། གཞལ་བྱ་ཞེས་
སོགས་འདིའི་རྟགས་བསྒྲུབ་པ་ལ། དོན་བྱེད་ནུས་དང་མི་( ༥བ) ནུས་ཕྱིར། །
ཞེས་པ་ནས། ཚད་མ་ཉིད་དུ་རྣམ་པར་བཞག །ཅེས་པའི་བར་བྱུང༌། འདིའི་
ཁྱབ་སྒྲུབ་དེ་འཆད་པ་ལ། གང་ལ་དོན་གྱི་ནུས་པ་ལས། །ཞེས་པ་ནས། སྒྲུབ་
བྱེད་གཅིག་ཏུ་ངེས་པ་ཡིན། །ཞེས་པའི་བར་བྱུང༌། དེ་གཉིས་ཀྱི་དོན་བསྡུ་
འཆད་པར་བྱེད་པ་ལ། མངོན་སུམ་ལྐོག་ཏུ་གྱུར་པ་ལས། །ཞེས་སོགས་རྐང་
པ་བཞི་བྱུང་། གཞན་ལུགས་ཀྱི་ཚད་མའི་གྲངས་ངེས་འགོག་པར་བྱེད་པ་ལ།
གཞལ་བྱ་གཉིས་ནི་མཐོང་བའི་ཕྱིར། །ཞེས་པ་ནས། དེ་ཕྱིར་དེ་ལ་རྗེས་དཔག་
གཉིས། །ཞེས་པའི་བར་བྱུང༌། མདོ་རང་འགྲེལ་ལས། གལ་ཏེ་མི་རྟག་ཅེས་བྱ་
བ་ལ་སོགས་པའི་རྣམ་པའི་ཁ་དོག་ལ་སོགས་པ་འཛིན་པ་དང་། ལན་གཅིག་
མ་ཡིན་པར་འཛིན་པ་དེ་ཇི་ལྟར་ཞེ་ན་ཞེས་པའི་དོན་འཆད་པར་བྱེད་པ་ལ།
གཞལ་བྱ་ངེས་ན་ཁ་དོག་ནི། །ཞེས་པ་ནས། དྲན་མིན་མ་ཡིན་འཁྲུལ་ཕྱིར་རོ། །
ཞེས་བའི་བར་བྱུང༌། གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་རྟགས་
སྒྲུབ་པ་ལ་ཡང་། རྟགས་ཀྱི་ངོ་བོའི་སྒོ་ནས་སྒྲུབ་པའི་རིགས་པ། ཡུལ་ཅན་བློའི་
སྒོ་ནས་སྒྲུབ་པའི་རིགས་པ། ཡུལ་ཅན་སྒྲའི་སྒོ་ནས་སྒྲུབ་པའི་རིགས་པ། བྱེད་
ལས་ཀྱི་སྒོ་ནས་སྒྲུབ་པའི་རིགས་པ་དང་བཞི། དང་པོ་འཆད་པར་བྱེད་པ་ལ།
དོན་བྱེད་ནུས་དང་མི་ནུས་ཕྱིར། །ཞེས་པ་འདི་བྱུང༌། གཉིས་པ་འཆད་པར་
བྱེད་པ་ལ། འདྲ་དང་མི་འདྲ་ཉིད་ཕྱིར་དང་། །ཞེས་པ་འདི་བྱུང་། གསུམ་པ་
འཆད་པར་བྱེད་པ་ལ། ། སྒྲ་ཡི་ཡུལ་དང་ཡུལ་མིན་ཕྱིར། །ཞེས་པ་འདི་བྱུང༌།
བཞི་པ་འཆད་པར་བྱེད་པ་ལ། རྒྱུ་མཚན་གཞན་ནི་ཡོད་པ་ན། །ཞེས་སོགས་

རྐང་པ་གཉིས་བྱུང་།(༦ན)རྩོད་པ་སྤང་བ་ལ། ཁ་ཅིག་ན་རེ། གཞལ་བྱ་ལ་རང་
སྤྱི་གཉིས་སུ་གྲངས་ངེས་པ་མི་འཐད་པར་ཐལ། སྐྲ་ཤད་འཛག་སྣང་གི་དབང་
ཤེས་ལ་སྣང་བའི་སྐྲ་ཤད་དེ། རང་སྤྱི་གང་ཡང་མ་ཡིན་པའི་གཞལ་བྱ་ཡིན་
པའི་ཕྱིར། དེ་གཞལ་བྱ་ཡིན་ཏེ། དེ་རང་འཛིན་གྱི་བློ་ལ་སྣང་བའི་ཕྱིར། དེ་
རང་མཚན་མ་ཡིན་ཏེ། དོན་བྱེད་མི་ནུས་པའི་ཕྱིར། དེ་སྤྱི་མཚན་མ་ཡིན་ཏེ།
བློ་ལ་གསལ་བར་སྣང་བའི་ཕྱིར་ཟེར་ན། དེ་འདྲའི་དབང་ཤེས་ལ་སྣང་བའི་སྐྲ་
ཤད་ཆོས་ཅན། གཞལ་བྱ་མ་ཡིན་ཏེ། གཞལ་བྱར་ཚད་མས་མ་དམིགས་པའི་
ཕྱིར། ཞེས་འཆད་པར་བྱེད་པ་ལ། སྐྲ་ཤད་ལ་སོགས་དོན་མིན་ཏེ། །ཞེས་སོགས་
རྐང་པ་གཉིས་བྱུང༌། དོན་བྱེད་ནུས་དང་མི་ནུས་ཕྱིར། །ཞེས་སོགས་རྐང་པ་
བཞིའི་ཁྱབ་སྒྲུབ་འཆད་པར་བྱེད་པ་ལ། དོན་དམ་དོན་བྱེད་ནུས་པ་གང་། །
ཞེས་སོགས་རྐང་པ་བཞི་བྱུང༌། དེ་ཡང་དང་པོའི་དབང་དུ་བྱས་ནས། ། དོན་
དམ་དོན་བྱེད་ནུས་པ་གང་། །ཞེས་པ་འདི་བྱུང༌། གཉིས་པའི་དབང་དུ་བྱས་
ནས། ཐུན་མོང་མ་ཡིན་སྣང་བ་གང༌། །དེ་འདིར་དོན་དམ་ཡོད་པ་ཡིན། །
གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་བཤད། །ཅེས་པ་
འདི་བྱུང༌། གསུམ་པའི་དབང་དུ་བྱས་ནས། སྒྲ་ཡི་ཡུལ་དང་ཡུལ་མིན་ཕྱིར། །
ཞེས་པ་འདི་བྱུང་། བཞི་པའི་དབང་དུ་བྱས་ནས། རྒྱུ་མཚན་གཞན་ཡོད་བློ་
མེད་གང་། །ཞེས་སོགས་འདོན་པ་བསྒྱུར་དགོས་པ་ཡིན་ཏེ། ཤཱཀྱའི་འགྲེལ་པ་
ལས། མདོར་ན་དོན་བྱེད་ནུས་པ་སྨོས་པས་ནི་ཉེ་བར་མཚོན་པ་ཡིན་ནོ། །ཞེས
གསུངས་པའི་ཕྱིར། དེ་ཡང་ཁྱབ་སྒྲུབ་དང་པོའི་དབང་( ༦བ)དུ་བྱས་ནས་
གཞལ་བྱ་ལ་དོན་བྱེད་ནུས་པ་དང་མི་ནུས་པའི་ཆོས་གཉིས་སུ་གྲངས་ངེས་ན་
གཞལ་བྱ་ལ་རང་སྤྱི་གཉིས་སུ་གྲངས་ངེས་པས་ཁྱབ་སྟེ། དོན་བྱེད་ནུས་པ་དེ
རྟོག་པས་སྒྲོ་མ་བཏགས་པར་རང་གི་ཐུན་མོང་མ་ཡིན་པའི་སྡོད་ལུགས་ཀྱི་
ངོས་ནས་གྲུབ་པ་དང་། དོན་བྱེད་མི་ནུས་པའི་ཆོས། རྟོག་པས་སྒྲོ་བཏགས

པའི་ཆོས་གང་ཞིག།རྟོག་པས་སྒྲོ་མ་བཏགས་པར་ཞེས་སོགས་ཏེ། རང་མཚན་
གྱི་མཚན་ཉིད་དང་། གཅིག་ཤོས་དེ་སྤྱི་མཚན་གྱི་མཚན་ཉིད་ཡིན་པའི་ཕྱིར།
ཁྱབ་སྒྲུབ་གཉིས་པའི་དབང་དུ་བྱས་ན། གཞལ་བྱ་ལ་རང་སྣང་ཡུལ་དུ་བྱེད་
པའི་བློ་ངོར་ཆོས་གཞན་ལ་རྗེས་འགྲོ་བྱེད་པར་སྣང་བ་དང༌། དེ་ལྟར་མི་བྱེད་
པར་སྣང་བའི་ཆོས་གཉིས་སུ་གྲངས་ངེས་ན། གཞལ་བྱ་ལ་རང་སྤྱི་གཉིས་སུ་
གྲངས་ངེས་པས་ཁྱབ་སྟེ། རང་སྣང་ཡུལ་དུ་བྱེད་པའི་བློ་ངོར་ཆོས་གཞན་ལ་
རྗེས་འགྲོ་མི་བྱེད་པར་སྣང་བ་དེ། རྟོག་པས་སྒྲོ་མ་བཏགས་པར་རང་གི་ཐུན་
མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ། གཅིག་ཤོས་དེ་རྟོག་པས་སྒྲོ་
བཏགས་པའི་ཆོས་ཡིན་པ་གང་ཞིག །རྟོག་པས་སྒྲོ་མ་བཏགས་པ་ཞེས་སོགས་
དེ་རང་མཚན་གྱི་མཚན་ཉིད་དང་། གཉིས་པ་དེ་སྤྱི་མཚན་གྱི་མཚན་ཉིད་ཡིན་
པའི་ཕྱིར། ཁྱབ་སྒྲུབ་གསུམ་པའི་དབང་དུ་བྱས་ན། གཞལ་བྱ་ལ་རྟོག་པའི་སྣང་
ཡུལ་དུ་གྱུར་པའི་སྒོ་ནས་རྗོད་བྱེད་ཀྱི་སྒྲའི་བརྗོད་བྱ་དང་། དེར་གྱུར་པའི་
རྗོད་བྱེད་ཀྱི་སྒྲའི་བརྗོད་བྱ་མ་ཡིན་པའི་ཆོས་གཉིས་སུ་གྲངས་ངེས་ན། གཞལ་
བྱ་ལ་རང་སྤྱི་གཉིས་སུ་གྲངས་ངེས་པས་ཁྱབ་སྟེ། དང་པོ་དེ་རྟོག་པས་སྒྲོ་མ་
བཏགས་པར་ཐུན་མོང་མ་ཡིན་པའི་སྡོད་ལུགས་ཀྱི་( ༧ན)ངོས་ནས་གྲུབ།
གཅིག་ཤོས་དེ་རྟོག་པས་སྒྲོ་བཏགས་པའི་ཆོས་ཡིན་པ་གང་ཞིག །དང་པོ་དེ་
རང་མཚན་གྱི་མཚན་ཉིད་དང༌། གཉིས་པ་དེ་སྤྱི་མཚན་གྱི་མཚན་ཉིད་ཡིན་
པའི་ཕྱིར། ཁྱབ་སྒྲུབ་བཞི་པའི་དབང་དུ་བྱས་ན། གཞལ་བྱ་ལ་གཟུང་དོན་རང་
མཚན་ལ་ལྟོས་པའི་རྟོག་མེད་ཀྱི་ཤེས་པའི་སྣང་ཡུལ་དང་། དེ་ལ་མི་ལྟོས་པར་
རང་རྒྱུ་བརྡ་དྲན་པ་ལ་ལྟོས་པའི་རྟོག་པའི་སྣང་ཡུལ་གཉིས་སུ་གྲངས་ངེས་ན།
གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་ངེས་པས་ཁྱབ་སྟེ།
དང་པོ་དེ་རྟོག་པས་སྒྲོ་མ་བཏགས་པར་ཞེས་སོགས་དང་། གཅིག་ཤོས་དེ་རྟོག་
པས་སྒྲོ་བཏགས་པའི་ཆོས་གང་ཞིག །དང་པོ་དེ་རང་མཚན་གྱི་མཚན་ཉིད།

གཅིག་ཤོས་སྤྱི་མཚན་གྱི་མཚན་ཉིད་ཡིན་པའི་ཕྱིར།
༈ རྩོད་པ་སྤང་བ་ལ། རང་རེས་གོང་དུ། དོན་དམ་དོན་བྱེད་ནུས་པ་གང་། །
ཞེས་དོན་དམ་པར་དོན་བྱེད་ནུས་པ། དོན་དམ་དུ་ཡོད་པའི་མཚན་གཞིར་
བསྟན་པ་ལ། ཐལ་འགྱུར་པ་ན་རེ། དོན་དམ་པར་དོན་བྱེད་ནུས་པ་དོན་དམ་
དུ་ཡོད་པའི་མཚན་གཞིར་འཛིན་པ་མི་འཐད་པར་ཐལ། དོན་དམ་པར་དོན་
བྱེད་ནུས་པའི་ཆོས་མེད་པའི་ཕྱིར་ཏེ། བདེན་པར་གྲུབ་པའི་ཆོས་རྡུལ་ཙམ་
ཡང་མེད་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ། གལ་ཏེ་ཐམས་
ཅད་ནུས་མེད་ན། །ཞེས་པ་འདི་བྱུང༌། དོན་དམ་པར་དོན་བྱེད་ནུས་པའི་
ཆོས་ཡོད་པར་ཐལ། ས་བོན་གྱིས་མྱུ་གུ་སྐྱེད་པའི་ནུས་པ་མངོན་སུམ་ཚད་མས་
མཐོང་བའི་ཕྱིར། ཞེས་འཆད་པར་བྱེད་པ་ལ། ས་བོན་སོགས་ནི་མྱུག་སོགས་
ལ། །ནུས་མཐོང་། ཞེས་པ་( ༧་) འདི་བྱུང༌། དེ་ལྟར་བྱས་པ་ལ་ཁོ་ན་རེ། ས་
བོན་གྱིས་མྱུ་གུ་སྐྱེས་པའི་ནུས་པ་དེ་ཀུན་རྫོབ་ཙམ་དུ་གྲུབ་པ་ཡིན་ནོ། །ཞེས་
པའི་འདོད་པ་རྗོད་པར་བྱེད་པ་ལ། གལ་ཏེ་དེ་ཀུན་རྫོབ། འདོད་ན། ཞེས་ང་
འདི་བྱུང༌། འདོད་ན། ས་བོན་གྱིས་མྱུ་གུ་སྐྱེས་པའི་ནུས་པ་དེ་ཆོས་ཅན། ཀུན་
རྫོབ་ཙམ་དུ་མ་གྲུབ་པར་ཐལ། རྟོག་པས་སྒྲོ་མ་བཏགས་པར་རང་གི་ཐུན་མོང་
མ་ཡིན་པའི་སྡོད་ལུགས་ཀྱི་ངོས་ནས་གྲུབ་པའི་ཕྱིར། ཞེས་འཆད་པར་བྱེད་པ་
ལ ཅི་སྟེ་དེ་ལྟར་འགྱུར། ཞེས་པ་འདི་བྱུང༌། ཡང་རང་རེས་གོང་དུ། གཞན་ནི་
ཀུན་རྫོབ་ཡོད་པ་སྟེ། །ཞེས་དོན་བྱེད་མི་ནུས་པའི་ཆོས། ཀུན་རྫོབ་ཙམ་དུ་ཡོད་
པར་ཁས་བླངས་པ་ལ། ཁོ་ན་རེ། དེ་མི་འཐད་པར་ཐལ། རང་མཚན་དང་སྤྱི་
མཚན་ཐམས་ཅད་ཀྱིས། རང་འཛིན་ཤེས་པ་སྐྱེད་ནུས་པའི་ཕྱིར། ཞེས་འདོད་
པ་རྗོད་པར་བྱེད་པ་ལ། གལ་ཏེ་ཀུན་ལ་དེ་ཡོད་ན། །ཞེས་པ་འདི་བྱུང་། འདོད་
ན། སྤྱི་མཚན་ཆོས་ཅན། ཁྱོད་རང་འཛིན་ཤེས་པ་སྐྱེད་བྱེད་མ་ཡིན་པར་ཐལ།
རང་འཛིན་ཤེས་པ་དེ་ཁྱོད་ཕན་འདོགས་བྱེད་དུ་ཡོད་མེད་ཀྱི་རྗེས་སུ་འགྲོ་

ལྡོག་མི་བྱེད་པའི་ཕྱིར། ཞེས་འཆད་པར་བྱེད་པ་ལ། སྤྱི་ཡི་མཚན་ཉིད་རྗེས་
འགྲོ་ལྡོག །ཅེས་སོགས་རྐང་པ་གཉིས་བྱུང༌། དེའི་མཐུན་དཔེ་ནི། དཔེར་ན་
གཟུགས་འཛིན་མིག་ཤེས་དེ་རང་གི་རྐྱེན་གསུམ་ཕན་འདོགས་བྱེད་དུ་ཡོད་
མེད་ཀྱི་རྗེས་སུ་འགྲོ་ལྡོག་བྱེད་པའི་རྒྱུ་མཚན་གྱིས། དེའི་རྐྱེན་གསུམ་དེའི་རྒྱུ་
ཡིན་པའི་དཔེ་འདི་བཞིན་ནོ། །ཞེས་འཆད་པར་བྱེད་པ་ལ། མིག་དང་གཟུགས་
སོགས་བློ་བཞིན་ནོ། །ཞེས་པ་འདི་བྱུང༌། འོ་ན། སྤྱི་མཚན་གྱིས་རང་འཛིན་
ཤེས་པ་(༨ན)སྐྱེད་མི་ནུས་པར་བསྟན་པ་ལ་དགོས་པ་གང་ཡོད་ཅེ་ན། དེ་ལྟར་
བསྟན་པ་ལ་དགོས་པ་ཡོད་དེ། བུམ་པ་འདེགས་པར་འཛིན་པའི་རྟོག་པ་དང་།
བུམ་པ་འཇོག་པར་འཛིན་པའི་རྟོག་པ་དང་། བུམ་པའི་སྤྱི་འཛིན་པའི་རྟོག་པ་
དང་།དེའི་གྲངས་འཛིན་པའི་རྟོག་པ་དང་། བུམ་པའི་མཚན་མ་འཛིན་པའི་
རྟོག་པ་རྣམས་ཀྱི་གཟུང་དོན་མེད་དོ། །ཞེས་ཤེས་པར་བྱ་བའི་ཆེད་ཡིན་པའི་
ཕྱིར། ཞེས་འཆད་པར་བྱེད་པ་ལ། བུམ་པ་འདེགས་དང་སྤྱི་དང་ནི། །ཞེས་
སོགས་རྐང་པ་གཉིས་བྱུང༌། དེ་ལྟར་ན་རྟོག་པ་དེ་རྣམས་རྒྱུ་མེད་དུ་འགྱུར་རོ་
ཞེ་ན། མི་འགྱུར་ཏེ། རྟོག་པ་དེ་རྣམས་རང་རྒྱུ་བརྡ་དང་རྩོལ་བ་སོགས་ལ
བརྟེན་ནས་བྱུང་བའི་ཕྱིར། ཞེས་འཆད་པར་བྱེད་པ་ལ། དེས་ནི་བརྡ་དང་རྩོལ་
བ་སོགས། །ཞེས་སོགས་རྐང་པ་གཉིས་བྱུང་། ཡང་རང་རེས་གོང་དུ། གཞན་ནི་
ཀུན་རྫོབ་ཡོད་པ་སྟེ། །ཞེས་བཤད་པ་ལ་ཁ་ཅིག་ན་རེ། སྐྲ་ཤད་འཛག་སྣང་གི་
དབང་ཤེས་ལ་སྣང་བའི་སྐྲ་ཤད་ཆོས་ཅན། སྤྱི་མཚན་དུ་ཐལ། དོན་བྱེད་མི་
ནུས་པའི་ཕྱིར་ཞེ་ན། དེ་ལ་མ་ཁྱབ་པའི་ལན་འདེབས་པ་ལ། སྐྲ་ཤད་སོགས་ནི་
སྤྱི་མིན་ཏེ། །ཞེས་སོགས་རྐང་པ་གཉིས་བྱུང༌། དེའི་དོན་ནི། དེ་ལ་སྣང་བའི་སྐྲ་
ཤད་ཆོས་ཅན། སྤྱི་མཚན་མ་ཡིན་པར་ཐལ། གཞལ་བྱར་ཚད་མས་མ་གྲུབ་པའི་
ཕྱིར། བྱས་པ་ལ་ཁོ་ན་རེ། འོ་ན། ནམ་མཁའ་ཆོས་ཅན། སྤྱི་མཚན་མ་ཡིན་པར་
ཐལ། གཞལ་བྱར་ཚད་མས་མ་གྲུབ་པའི་ཕྱིར་ཟེར་ན། རྟགས་མ་གྲུབ་སྟེ། ནམ་

མཁའ་དེ་ཤེས་བྱར་ཚད་མས་འཛིན་པའི་ཕྱིར། ཞེས་འཆད་པར་( ༨བ)བྱེད་པ་
ལ། ཤེས་བྱར་འཛིན་པ་མེད་པ་ལ། །ཞེས་སོགས་རྐང་པ་གཉིས་བྱུང་། ཁོ་ན་རེ།
སྐྲ་ཤད་འཛག་སྣང་གི་དབང་ཤེས་ལ་སྐྲ་ཤད་སྣང་བ་དེ་གཞལ་བྱ་མ་ཡིན་པར་
ཐལ། དེ་ལ་སྣང་བའི་སྐྲ་ཤད་གཞལ་བྱ་མ་ཡིན་པའི་ཕྱིར་ཟེར་ན། དེ་ལ་མ་ཁྱབ་
པའི་ལན་འདེབས་པར་བྱེད་པ་ལ། དེ་དག་གི་ཡང་དེ་ལྟའི་དངོས། །བཀག་
མེད། ཅེས་པ་འདི་བྱུང༌། ཡང་ཁོ་ན་རེ། སྐྲ་ཤད་འཛག་སྣང་གི་དབང་ཤེས་ལ་
སྐྲ་ཤད་གསལ་བར་སྣང་བའི་རྣམ་པ་དེ། གཞལ་བྱ་ཡིན་པར་ཐལ།དེ་
འདྲའི་དབང་ཤེས་ལ་སྐྲ་ཤད་སྣང་བ་དེ་གཞལ་བྱ་ཡིན་པའི་ཕྱིར་ཟེར་ན།དེ་
ལ་འདོད་ལན་སྟོན་པར་བྱེད་པ་ལ། གསལ་བར་སྣང་བ་ཉིད། ཅེས་སོགས་རྐང་
པ་ཕྱེད་དང་གཉིས་བྱུང་། ཡང་ཁོ་ན་རེ། སྐྲ་ཤད་འཛིན་པའི་རྟོག་པ་ལ་སྐྲ་ཤང་
སྣང་བ་དེ་སྤྱི་མཚན་དུ་ཐལ། སྐྲ་ཤད་འཛག་སྣང་གི་དབང་ཤེས་ལ་སྐྲ་ཤང་
སྣང་བ་དེ་སྤྱི་མཚན་ཡིན་པའི་ཕྱིར། འདོད་ན། སྐྲ་ཤད་འཛིན་པའི་རྟོག་པ་ལ་
སྣང་བའི་སྐྲ་ཤད་དེ་སྤྱི་མཚན་དུ་ཐལ། འདོད་པའི་ཕྱིར་ན། དེ་ལ་མ་ཁྱབ་པའི་
ལན་སྟོན་པ་ལ། སྐྲ་སོགས་ཤེས་བྱའི་བློ་དག་ནི། །ཞེས་སོགས་རྐང་པ་གཉིས་
བྱུང་། རང་རེས། གསལ་བར་སྣང་བ་ཉིད། ཅེས་པའི་སྐབས་སུ་སྐྲ་ཤད་འཛག་
སྣང་གི་དབང་ཤེས་ཀྱི་གཟུང་རྣམ་དེ་ཤེས་པའི་རྫས་སུ་ཁས་བླངས་པ་ལ། འོ་
ན། སྐྲ་ཤད་འཛག་སྣང་གི་དབང་ཤེས་ཀྱི་གཟུང་དོན་ཡོད་པར་ཐལ། དེའི་
གཟུང་རྣམ་དེ་ཤེས་པའི་རྫས་ཡིན་པའི་ཕྱིར་ཟེར་ན། མ་ཁྱབ་པའི་ལན་སྟོན་
པར་བྱེད་པ་ལ། སྐྲར་སྣང་དོན་མེད་ཅན་ཡིན་ནོ། །ཞེས་པ་(༩ན)འདི་བྱུང༌།
ཡང་རང་རེས། གསལ་བར་སྣང་བ་ཉིད། ཅེས་པའི་སྐབས་སུ་ཤེས་པའི་རྫས་
ཡིན་ན། རང་མཚན་ཡིན་པའི་ཁྱབ་པ་ཁས་བླངས་པ་ལ། ཁོ་ན་རེ། བུམ་འཛིན་
རྟོག་པའི་རྣམ་པ་ཆོས་ཅན། རང་མཚན་དུ་ཐལ། ཤེས་པའི་རྫས་ཡིན་པའི་ཕྱིར་
ཟེར་ན། ཁྱོད་ཀྱི་དེ་གང་ལ་བྱེད། བུམ་འཛིན་རྟོག་པའི་གཟུང་རྣམ་ཆོས་ཅན།

རང་མཚན་དུ་ཐལ། ཤེས་པའི་རྫས་ཡིན་པའི་ཕྱིར་རམ། རྟོག་པ་ལ་བུམ་པར་
སྣང་བ་ཆོས་ཅན། རང་མཚན་དུ་ཐལ། ཤེས་པའི་རྫས་ཡིན་པའི་ཕྱིར། ཞེས་
ཟེར་བ་གང་ཡིན། དང་པོ་ལྟར་ན། དེ་འདྲའི་ཐལ་འགྱུར་དེ་དཔལ་ལྡན་ཆོས་
གྲགས་ལ་གནོད་བྱེད་ཡང་དག་ཏུ་མི་འཇུག་སྟེ། དཔལ་ལྡན་ཆོས་གྲགས་ཀྱིས་
དེ་འདྲའི་ཐལ་འགྱུར་ལ་འདོད་ལན་དོན་མཐུན་ཐེབས་པའི་ཕྱིར། ཞེས་འཆད་
པར་བྱེད་པ་ལ། གལ་ཏེ་སྤྱི་ནི་ཤེས་ངོ་བོའི། །ཞེས་སོགས་རྐང་པ་གསུམ་བྱུང་།
གཉིས་པ་ལྟར་ཡིན་ནོ་ཟེར་ན། དེ་འདྲའི་ཐལ་འགྱུར་དཔལ་ལྡན་ཆོས་གྲགས་
ལ་གནོད་བྱེད་ཡང་དག་ཏུ་མི་འཇུག་སྟེ།དེས་དེ་འདྲ་བའི་ཐལ་འགྱུར་ལ་
རྟགས་མ་གྲུབ་ཀྱི་ལན་ཐེབས་པའི་ཕྱིར་ཏེ།རྟོག་པ་ལ་བུམ་པར་སྣང་བ་དེ་
གསེར་བུམ་ཟངས་བུམ་སོགས་ལ་རྗེས་སུ་འགྲོ་བའི་སྤྱི་མཚན་དངོས་མེད་པ་
ཡིན་པའི་ཕྱིར། ཞེས་འཆད་པར་བྱེད་པ་ལ། དོན་གྱི་ངོ་བོ་ཉིད་ཀྱི་སྤྱི། །ཞེས་
སོགས་རྐང་པ་གསུམ་བྱུང་།
༈ དེས་ན། གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་སྐབས་སུ་
མཐའ་དཔྱད་པ་ལ། ཁ་ཅིག་ན་རེ། དོན་བྱེད་ནུས་དང་མི་ནུས་ཕྱིར། །ཞེས་
པའི་གཞུང་འདིས། གཞལ་བྱ་ལ་(༩༠) རང་སྤྱི་གཉིས་སུ་གྲངས་ངེས་པའི་
རྟགས་ཀྱིས་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་སྒྲུབ་
པའི་ཕྱོགས་ཆོས་སྒྲུབ་བྱེད་ཀྱི་རིགས་པ་ཡང་དག་བསྟན་པ་ཡིན་ནོ། །ཟེར་ན།
འོ་ན། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་རྟགས་ཀྱིས། ཚད་མ་
ལ་དེ་གཉིས་སུ་གྲངས་ངེས་པར་སྒྲུབ་པའི་ཕྱོགས་ཆོས་ཡོད་པར་ཐལ། དམ་
བཅའ་འཐད་པའི་ཕྱིར། འདོད་ན། གཞལ་བྱ་ལ་དེ་གཉིས་སུ་གྲངས་ངེས་པ་དེ་
དེ་སྐོར་གྱི་ཕྱོགས་ཆོས་སུ་ཐལ་ལོ། །འདོད་ན། དེ་དེ་སྐོར་གྱི་རྗེས་ཁྱབ་ཏུ་ཐལ།
འདོད་པ་གང་ཞིག །གཞལ་བྱ་ལ་དེ་གཉིས་སུ་གྲངས་ངེས་ན་ཚད་མ་ལ་དེ་
གཉིས་སུ་གྲངས་ངེས་པས་ཁྱབ་པའི་ཕྱིར། འདོད་ན། དེ་དེ་སྐོར་གྱི་རྟགས་ཡང་

དག་ཏུ་ཐལ། འདོད་པའི་ཕྱིར། འདོད་ན། དེ་སྐོར་གྱི་རྟགས་ཡང་དག་ཡོད་
པར་ཐལ། འདོད་པའི་ཕྱིར། འདོད་ན། དེ་སྐོར་གྱི་ཤེས་འདོད་ཆོས་ཅན་སྐྱོན་
མེད་ཡོད་པར་ཐལ་ལོ། །འདོད་ན། ཚད་མ་དེ་དེ་ཡིན་པར་ཐལ་ལོ། །འདོད་ན།
དེ་ཆོས་ཅན། རང་ཉིད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ།
རང་ཉིད་ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའྀ་
རྟགས་སྦྱོར་དེ་དེ་སྐོར་གྱི་རྟགས་སྦྱོར་རྣམ་དག་ཏུ་ཐལ་ལོ། །འདོད་ན། དེ་
འདྲའི་རྟགས་སྦྱོར་གྱི་ཁྱབ་པ་གྲུབ་པར་ཐལ་ལོ། །འདོད་ན། རྣམ་མཁྱེན་ཆོས་
ཅན། རང་ཉིད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་ཐལ། རང་
ཉིད་ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། བྱས་པ་ལ་ཁོ་ན་
རེ། གཞལ་བྱ་ལ་རང་སྤྱི་གཉིས་སུ་གྲངས་ངེས་པ་དེ། ཚད་མ་ལ་མངོན་རྗེས་
ཀྱི་ཚད་མ་གཉིས་སུ་གྲངས་ངེས་པར་སྒྲུབ་( ༡་ན) ནུས་ཀྱི་གཏན་ཚིགས་ཡིན་
པར་ཐལ།དེའི་རྟགས་ཀྱི་ཚད་མ་ལ་མངོན་རྗེས་གཉིས་སུ་གྲངས་ངེས་པར་
སྒྲུབ་ནུས་པའི་ཕྱིར་ན་མ་ཁྱབ། རྟགས་གྲུབ་སྟེ། གཞལ་བྱ་ལ་རང་སྤྱི་གཉིས་
སུ་གྲངས་ངེས་པའི་རྟགས་ལས་ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་ངེས་པར་རྟོགས་པའི་ཚད་མ་ཡོད་པའི་ཕྱིར། ཁོ་རང་ལ། སངས་
འཕགས་དེ་སྒྲ་མི་རྟག་པར་སྒྲུབ་ནུས་ཀྱི་གཏན་ཚིགས་ཡིན་པར་ཐལ། སངས་
འཕགས་ཀྱིས་སྒྲ་མི་རྟག་པར་སྒྲུབ་ནུས་པ་གང་ཞིག །སངས་འཕགས་སྒྲ་མི་
རྟག་པར་སྒྲུབ་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། དང་པོ་གྲུབ་སྟེ།
སངས་འཕགས་དེས་སྒྲ་མི་རྟག་པར་རིགས་པ་ཡང་དག་ལ་བརྟེན་ནས་སྒྲུབ་
ནུས་པའི་ཕྱིར་ཏེ། དེས་དེ་དངོས་སྟོབས་ཀྱི་རིགས་པ་ཡང་དག་ལ་བརྟེན་ནས་
སྒྲུབ་ནུས་པའི་ཕྱིར། རྩ་བར་འདོད་ན། དེ་ཆོས་ཅན། དེ་མ་ཡིན་པར་ཐལ། སྒྲ་
མི་རྟག་པར་སྒྲུབ་པའི་གཏན་ཚིགས་ལྟར་སྣང་ཡིན་པའི་ཕྱིར། ཁྱབ་སྟེ། གཏན་
ཚིགས་ལྟར་སྣང་གཞན་དག་ལ། །རང་འདོད་ཉིད་ནི་སྒྲུབ་མེད་ཕྱིར། །ཞེས་

གསུངས་པའི་ཕྱིར། བྱས་པ་ལ་ཁོ་ན་རེ། གཞལ་བྱ་ལ་རང་སྤྱི་གཉིས་སུ་གྲངས་
ངེས་པའི་རྟགས་ཀྱིས་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་
པར་སྒྲུབ་པའི་ཁྱབ་པ་གྲུབ་པར་ཐལ། དེ་ལ་དེ་གཉིས་སུ་གྲངས་ངེས་པའི་
རྟགས་ཀྱིས། ཚད་མ་ལ་དེ་གཉིས་སུ་གྲངས་ངེས་པར་སྒྲུབ་ནུས་པའི་ཕྱིར།
འདོད་ན། དེའི་རྟགས་ལས་ཚད་མ་ལ་དེ་གཉིས་སུ་གྲངས་ངེས་པར་སྒྲུབ་པའི་
རྟགས་སྦྱོར་གྱི་ཁྱབ་པ་གྲུབ་པར་ཐལ། འདོད་( ༡༠༠) པའི་ཕྱིར། འདོད་ན།
ཚད་མ་ཆོས་ཅན། རང་ཉིད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ།
རང་ཉིད་ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་
རྟགས་སྦྱོར་གྱི་ཁྱབ་པ་གྲུབ་པར་ཐལ། འདོད་པ་གང་ཞིག །རྟགས་སྦྱོར་དེ་དེ་
སྐོར་གྱི་རྟགས་སྦྱོར་ཡིན་པའི་ཕྱིར། རྟགས་ཕྱི་མ་གྲུབ་སྟེ། དེ་སྐོར་གྱི་རྟགས་
སྦྱོར་ཡོད་པའི་ཕྱིར་ན་མ་ཁྱབ། འདོད་ན། རྣམ་མཁྱེན་ཆོས་ཅན། དེར་ཐལ།
དེའི་ཕྱིར། གཞན་ཡང་། ཁོ་ན་རེ། གཞལ་བྱ་ལ་དེ་གཉིས་སུ་གྲངས་ངེས་པའི་
རྟགས་ཀྱིས། ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་
རྟོགས་པའི་རྗེས་དཔག་ཡོད་པར་ཐལ། དེ་ལྟར་རྟོགས་པའི་ཚད་མ་ཡོད་པའི་
ཕྱིར། འདོད་ན། དེ་འདྲའི་རྗེས་དཔག་ཆོས་ཅན། རང་གི་རྟེན་དུ་གྱུར་པའི་
རྟགས་ཡང་དག་ལ་བརྟེན་ནས་སྐྱེས་པར་ཐལ། རྗེས་དཔག་ཡིན་པའི་ཕྱིར།
འདོད་ན། གཞལ་བྱ་ལ་དེ་གཉིས་སུ་གྲངས་ངེས་པའི་རྟགས་ལས། ཚད་མ་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་སྒྲུབ་པའི་རྟགས་ཡང་དག་
ཡོད་པར་ཐལ། འདོད་པའི་ཕྱིར་ན་མ་ཁྱབ། མཁས་པ་ཉ་དཔོན་གྱི་གསུང་ལས།
ཚད་མའི་དབྱེ་བ་བྱེད་པ་དེ། གཞལ་བྱ་ལ་དེ་གཉིས་སུ་གྲངས་ངེས་པའི་རྟགས་
ལས་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་སྒྲུབ་པའི་
ཤེས་འདོད་ཆོས་ཅན་སྐྱོན་མེད་ཡིན་ཅིང་། རྟགས་སྦྱོར་བཀོད་པའི་ཚེ་ན། ཚད་
མའི་དབྱེ་བ་བྱེད་པའི་ཚེ་ན་ཆོས་ཅན། ཚད་མ་ལ་དེ་གཉིས་སུ་གྲངས་ངེས་ཏེ།

གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་རྟགས་སྦྱོར་
རྣམ་དག་( ༡༡ན)འགོད་པ་ཡིན་ནོ་ཟེར་ན། ཚད་མའི་དབྱེ་བ་བྱེད་པའི་ཚེ་ན་
ཆོས་ཅན། ཞེས་སོགས་ཀྱི་རྟགས་སྦྱོར། རྟགས་སྦྱོར་རྣམ་དག་མ་ཡིན་པར་ཇལ།
ཚད་མའི་དབྱེ་བ་བྱེད་པའི་ཚེ་ན། གཞལ་བྱ་ལ་རང་སྤྱི་གཉིས་སུ་གྲངས་ངེས་
པ་ཚད་མས་ངེས་པའི་གང་ཟག་ཡིན་ན། ཚད་མ་ལ་མངོན་རྗེས་ཀྱི་ཚད་མ་
གཉིས་སུ་གྲངས་ངེས་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར།
ཚད་མའི་གྲངས་ངེས་ཚད་མས་ངེས་པའི་གང་ཟག་ཡིན་ན། ཚད་མའི་དབྱེ་བ་
ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། ཚད་མ་ལ་མངོན་རྗེས་
ཀྱི་ཚད་མ་གཉིས་སུ་གྲངས་ངེས་པར་ཚད་མས་ངེས་པའི་གང་ཟག་ཡིན་ན། དེ་
ལ་དེ་གཉིས་སུ་འབྱེད་རིགས་པར་ཚད་མས་ངེས་པའི་གང་ཟག་ཡིན་དགོས་
པའི་ཕྱིར། ཁ་ཅིག་ན་རེ། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་
རྟགས་ཀྱིས། ཚད་མ་ལ་མངོན་རྗེས་གཉིས་སུ་གྲངས་ངེས་པར་སྒྲུབ་པའི་
དངོས་ཁྱབ་གྲུབ་པར་ཐལ། དེའི་རྟགས་ལས། ཚད་མ་དེ་ལ་གཉིས་
ངེས་པར་སྒྲུབ་ནུས་པའི་ཕྱིར། འདོད་ན། དེ་སྐོར་གྱི་རྟགས་སྦྱོར་གྱི་དངོས་ཁྱབ་
གྲུབ་པར་ཐལ། འདོད་པའི་ཕྱིར། འདོད་ན། ཚད་མ་ཆོས་ཅན། རང་ཉིད་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ། རང་ཉིད་ཀྱི་གཞལ་བྱ་ལ་རང་
སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་རྟགས་སྦྱོར་གྱི་དངོས་ཁྱབ་གྲུབ་
པར་ཐལ། འདོད་པ་གང་ཞིག །དེ་འདྲའི་རྟགས་སྦྱོར་དེ་དེ་སྐོར་གྱི་རྟགས་སྦྱོར་
ཡིན་པའི་ཕྱིར་ཏེ། དེ་སྐོར་གྱི་རྟགས་སྦྱོར་ཡོད་པའི་( ༡༡བ)ཕྱིར་ན་མ་ཁྱབ།
རྟགས་གྲུབ་སྟེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པས་
གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་རྟགས་སྦྱོར་
འདི་དེ་སྐོར་གྱི་རྟགས་སྦྱོར་ཡིན་པའི་ཕྱིར། དེ་ལྟར་མ་ཡིན་ན་ཚད་མ་ཆོས་
ཅན། རང་ཉིད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ། རང་ཉིད་

ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་རྟགས་སྦྱོར་
ཆོས་ཅན། ཁྱོད་ཀྱི་ཁྱབ་པ་ཚད་མས་གྲུབ་པར་ཐལ། ཁྱོད་ཀྱི་གཞལ་བྱ་ལ་དེ་
གཉིས་སུ་གྲངས་ངེས་པའི་རྟགས་ཀྱིས།ཚད་མ་ལ་དེ་གཉིས་སུ་གྲངས་ངེས་
པར་སྒྲུབ་པའི་རྟགས་སྦྱོར་གང་ཞིག །དེ་སྐོར་གྱི་ཁྱབ་པ་ཚད་མས་གྲུབ་པའི་
ཕྱིར། དེར་ཡང་མ་ཟད། ཚད་མ་ཆོས་ཅན། ཚད་མ་ལ་མངོན་རྗེས་ཀྱི་ཚད་མ་
གཉིས་སུ་གྲངས་ངེས་ཏེ། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར།
ཞེས་བཀོད་པའི་ཚེ་ན། ཚད་མ་དེ་ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་ངེས་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་དུ་ཐལ། ཚད་མ་
ཆོས་ཅན། རང་ཉིད་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ། རང་
ཉིད་ཀྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར་ཞེས་པའི་རྟགས་
སྦྱོར་འདི་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་སྒྲུབ་
པའི་རྟགས་སྦྱོར་ཡིན་པའི་ཕྱིར། འདོད་ན། ཤེས་བྱ་ཆོས་ཅན། ཚད་མ་ལ་དེ་
གཉིས་སུ་གྲངས་ངེས་ཏེ། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་ཕྱིར།
ཞེས་བཀོད་པའི་ཚེ། ཤེས་བྱ་དེ། གཞལ་བྱ་ལ་དེ་གཉིས་སུ་གྲངས་ངེས་པའི་
རྟགས་ལས། ཚད་མ་( ༡༢ན) ལ་དེ་གཉིས་སུ་གྲངས་ངེས་པར་སྒྲུབ་པའི་ཤེས་
འདོད་ཆོས་ཅན་སྐྱོན་མེད་དུ་ཐལ་ལོ། །འདོད་ན། ཤེས་བྱ་དེ་དེ་སྒྲུབ་ཀྱི་ཤེས་
འདོད་ཆོས་ཅན་སྐྱོན་མེད་དུ་ཐལ། འདོད་པའི་ཕྱིར། འདོད་མི་ནུས་ཏེ། ཚད་
མ་དེ་དེ་ཡིན་པའི་ཕྱིར། བྱས་པ་ལ་ཁོ་ན་རེ། ཤེས་བྱ་དེ་སྒྲ་མི་རྟག་པར་སྒྲུབ་
པའི་ཤེས་འདོད་ཆོས་ཅན་སྐྱོན་མེད་དུ་ཐལ། ཤེས་བྱ་ཆོས་ཅན། སྒྲ་མི་རྟག་སྟེ།
སྒྲ་བྱས་པའི་ཕྱིར། ཞེས་བཀོད་པའི་ཚེ་ན། ཤེས་བྱ་སྒྲ་མི་རྟག་པར་སྒྲུབ་པའི་
ཤེས་འདོད་ཆོས་ཅན་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་འདྲའི་
རྟགས་སྦྱོར་དེ་སྒྲ་མི་རྟག་པར་སྒྲུབ་པའི་རྟགས་སྦྱོར་ཡིན་པའི་ཕྱིར་ཏེ།དེ་
འདྲའི་རྟགས་སྦྱོར་གྱི་བསྒྲུབ་བྱ་གྲུབ་པའི་ཕྱིར་ཏེ། ཤེས་བྱ་ཆོས་ཅན། སྒྲ་མི་

རྟག་པ་ཡིན་པ་ཐལ། སྒྲ་བྱས་པ་ཡིན་པའི་ཕྱིར། ཞེས་པའི་ཐལ་འགྱུར་གྱི་
གསལ་བ་གྲུབ་པའི་ཕྱིར་ན་མ་ཁྱབ། ཁོ་རང་ལ། ཤེས་བྱ་ཆོས་ཅན། སྒྲ་མི་རྟག་
སྟེ། སྒྲ་བྱས་པའི་ཕྱིར་ཞེས་པའི་རྟགས་སྦྱོར་དེ་སྒྲ་མི་རྟག་པར་སྒྲུབ་པའི་རྟགས་
སྦྱོར་མ་ཡིན་པར་ཐལ། དེ་ཤེས་བྱ་སྒྲ་མི་རྟག་པར་སྒྲུབ་པའི་རྟགས་སྦྱོར་ཡིན་
པའི་ཕྱིར། ཤེས་བྱ་སྒྲ་མི་རྟག་པར་སྒྲུབ་པའི་རྟགས་སྦྱོར་ཡོད་པའི་ཕྱིར། གཞན་
ཡང་། སྒྲ་མི་རྟག་སྟེ། སྒྲ་བྱས་པའི་ཕྱིར་ཞེས་པའི་རྟགས་སྦྱོར་དེ་སྒྲ་མི་རྟག་པར་
སྒྲུབ་པའི་རྟགས་སྦྱོར་དུ་ཐལ། ཤེས་བྱ་ཆོས་ཅན། སྒྲ་མི་རྟག་སྟེ། སྒྲ་བྱས་པའི་
ཕྱིར་ཞེས་པའི་རྟགས་སྦྱོར་དེ་སྒྲ་མི་རྟག་པར་སྒྲུབ་པའི་རྟགས་སྦྱོར་ཡིན་པའི་
ཕྱིར། འདོད་ན། སྒྲ་མི་རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་དེ་སྒྲ་
( ༡ ༢༠)མི་རྟག་པར་སྒྲུབ་པའི་རྟགས་སྦྱོར་དུ་ཐལ། འདོད་པའི་ཕྱིར། འདོད་ན།
དེ་བྱས་རྟགས་ཀྱིས་དེ་སྒྲུབ་ཀྱི་དེར་ཐལ་ལོ། །འདོད་ན། བུམ་པ་མི་རྟག་སྟེ།
བྱས་པའི་ཕྱིར་ཞེས་པའི་རྟགས་སྦྱོར་འདི་བྱས་རྟགས་ཀྱིས་བུམ་པ་མི་རྟག་
པར་སྒྲུབ་པའི་རྟགས་སྦྱོར་ཡིན་པར་ཐལ། འདོད་པའི་ཕྱིར། འདོད་ན། ངེ་
ཆོས་ཅན། ཁྱོད་ཀྱི་ཁྱབ་པ་ཚད་མས་གྲུབ་པར་ཐལ། ཁྱོད་བྱས་པའི་རྟགས་ཀྱིས་
བུམ་པ་མི་རྟག་པར་སྒྲུབ་པའི་རྟགས་སྦྱོར་ཡིན་པའི་ཕྱིར། འདོད་ན། བུམ་པ་
ཚད་མས་མ་དམིགས་པའི་ས་ཕྱོགས་ཆོས་ཅན། དེར་ཐལ། དེའི་ཕྱིར། འདོང་
མི་ནུས་ཏེ། རང་རེས་མདུན་གྱི་གཞི་འདིར་ཚད་མ་ལ་མངོན་རྗེས་ཀྱི་ཚད་མ་
གཉིས་སུ་གྲངས་ངེས་པར་སྒྲུབ་པའི་ཤེས་འདོད་ཆོས་ཅན་ཡིན་ཞིང་། མདུན་
གྱི་གཞི་འདི་ཆོས་ཅན། ཚད་མ་ལ་དེ་གཉིས་སུ་གྲངས་ངེས་ཏེ། གཞལ་བྱ་ལ་
རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་རྟགས་སྦྱོར་འདི་ཚད་མ་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་སྒྲུབ་པའི་རྟགས་སྦྱོར་ཡིན་
ནོ། །བྱས་པ་ལ་ཁོ་ན་རེ། མདུན་གྱི་གཞི་འདིར། གཞལ་བྱ་ལ་རང་སྤྱི་གཉིས་སུ་
གྲངས་ངེས་པར་ཐལ། དམ་བཅའ་འཐད་པའི་ཕྱིར། འདོད་ན། རང་སྤྱི་གང་

རུང་ཡིན་ན། མདུན་གྱི་གཞི་འདིར། གཞལ་བྱ་ཡིན་དགོས་པར་ཐལ། འདོད་
པའི་ཕྱིར་ན་མ་ཁྱབ། འའདོད་ན། རྒྱ་གར་རྡོ་རྗེ་གདན་ཆོས་ཅན། དེར་ཐལ།
དེའི་ཕྱིར། ཁོ་རང་ལ། མདུན་གྱི་གཞི་འདིར་གཞལ་བྱ་མ་ཡིན་པ་དང་། རང་
སྤྱི་གང་རུང་གི་གཞི་མཐུན་ཡོད་པར་ཐལ། མདུན་གྱི་གཞི་འདིར་གཞལ་བྱ་ལ་
དེ་གཉིས་སུ་གྲངས་མ་ངེས་པའི་ཕྱིར།( ༡༣ན) འདོད་ན། མདུན་གྱི་གཞི་འདིར་
ཤ་ཟ་བསྐལ་དོན་དུ་སོང་བའི་གང་ཟག་ཡང་ཡིན། ཤ་ཟ་ཚད་མས་ངེས་པའི་
གང་ཟག་ཡང་ཡིན་པའི་གཞི་མཐུན་ཡོད་པར་ཐལ་ལོ། །འདོད་མི་ནུས་ཏེ།
མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཡང་ཡིན། དེ་
ཚད་མས་ངེས་པའི་གང་ཟག་ཡང་ཡིན་པའི་གཞི་མཐུན་པའི་དགག་གཞི་ཡིན་
པའི་ཕྱིར། གཞན་ཡང་མདུན་གྱི་གཞི་འདིར་གཞལ་བྱ་མ་ཡིན་པ་གང་ཞིག །
རང་སྤྱི་གང་རུང་ཡིན་ན། དེར་གཞལ་བྱ་མ་ཡིན་པ་དང་། དེ་གང་རུང་གི་གཞི་
མཐུན་ཡིན་དགོས་པར་ཐལ། མདུན་གྱི་གཞི་འདིར་དེ་འདྲའི་གཞི་མཐུན་ཡོད་
པའི་ཕྱིར། འདོད་ན། དེར་ཤ་ཟ་བསྐལ་དོན་དུ་སོང་བའི་གང་ཟག་གང་ཞིག །
ཤ་ཟ་ཚད་མས་ངེས་པའི་གང་ཟག་ཡིན་ན་དེ་བསྐལ་དོན་དུ་སོང་བའི་གང་
ཟག་དང་། དེ་ཚད་མས་ངེས་པའི་གང་ཟག་གི་གཞི་མཐུན་ཡིན་དགོས་པར་
ཐལ། འདོད་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པ་པོ་ཆོས་
ཅན། དེར་ཐལ། དེའི་ཕྱིར། འདོད་ན། དེ་འདྲ་བའི་གཞི་མཐུན་པ་མ་ཡིན་པར་
ཐལ། དེའི་དགག་གཞི་ཡིན་པའི་ཕྱིར། ཁ་ཅིག་ན་རེ། ཚད་མ་མངོན་རྗེས་
གཉིས་སུ་གྲངས་ངེས་པར་སྒྲུབ་པའི་རྟགས་ཡང་དག་ཡོད་ཟེར་ན། ཚད་མ་
མངོན་རྗེས་གཉིས་སུ་ཡོད་པར་ཐལ། དེ་དེ་གཉིས་སུ་གྲངས་ངེས་པའི་ཕྱིར་ཏེ།
དམ་བཅའ་འཐད་པའི་ཕྱིར། འདོད་ན། མངོན་རྗེས་གཉིས་ཡིན་པ་ཡོད་པར་
ཐལ་ལོ། །ཁ་ཅིག་ན་རེ། ཚད་མ་ཆོས་ཅན། ཁྱོད་ལ་མངོན་རྗེས་ཀྱི་ཚད་མ་
གཉིས་སུ་གྲངས་ངེས་ཏེ། ཁྱོད་ཚད་མ་གང་ཞིག །ཁྱོད་ཀྱི་( ༡༣བ)གཞལ་བྱ་ལ་

རང་སྤྱི་གཉིས་སུ་གྲངས་ངེས་པའི་ཕྱིར། ཞེས་པའི་སྦྱོར་བ་འདི། གཞལ་བྱ་
གཉིས་ཕྱིར་ཚད་མ་གཉིས། །ཞེས་པའི་གཞུང་གི་དོན་སྦྱོར་རྣམ་དག་ཡིན་ཟེར་
ན། རྣམ་མཁྱེན་ཆོས་ཅན། ཁྱབ་པ་ལ་དེར་ཐལ། དེའི་ཕྱིར། ཕྱི་མ་གྲུབ་སྟེ། རྣམ་
མཁྱེན་གྱི་གཞལ་བྱ་ལ་དེ་གཉིས་སུ་གྲངས་ངེས་པའི་ཕྱིར་ཏེ། དེའི་གཞལ་བྱ་
དང་རང་སྤྱི་གང་རུང་ཡིན་ཁྱབ་མཉམ་ཡིན་པའི་ཕྱིར། རྩ་བར་འདོད་ན། རྣམ་
མཁྱེན་དུ་གྱུར་པའི་རྗེས་དཔག་ཡོད་པར་ཐལ་ལོ། །གཞན་ཡང་། སོ་སོ་སྐྱེ་བོའི་
རྒྱུད་ཀྱི་ཚད་མ་ཆོས་ཅན། ཁྱབ་པ་ལ་དེར་ཐལ་དེའི་ཕྱིར། ཕྱི་མ་གྲུབ་སྟེ། དེའི་
རྒྱུད་ཀྱི་ཚད་མའི་གཞལ་བྱ་དང་རང་སྤྱི་གང་རུང་ཡིན་ཁྱབ་མཉམ་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། ཁྱོད་མངོན་རྗེས་ཀྱི་ཚད་མ་གཉིས་ཀྱི་
དབྱེ་གཞི་ཡིན་པར་ཐལ། འདོད་པའི་ཕྱིར། འདོད་ན། མངོན་རྗེས་ཀྱི་ཚད་མ་
གཉིས་པོ་དེའི་རྒྱུད་ཀྱི་ཚད་མར་ཐལ་ལོ། །བྱས་པ་ལ་ཁོ་ན་རེ། སོ་སོ་སྐྱེ་བོའི་
རྒྱུད་ཀྱི་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་ཐལ། དེ་
ལ་དེ་གཉིས་སུ་འབྱེད་རིགས་པའི་ཕྱིར་ན་མ་ཁྱབ་སྟེ། དེ་ལ་དེ་གཉིས་སུ་དབྱེ་
བ་ཡོད་པའི་ཕྱིར་ཏེ། སྔོ་སེར་དཀར་དམར་སྣ་ཚོགས་པའི་སྟེང་གི་ཁྲ་བོ་དེ་འ་།
སྔོན་པོ། སེར་པོ། དཀར་པོ། དམར་པོ་ལ་སོགས་པའི་དབྱེ་བ་ཡོད་པའི་ཕྱིར་ཏེ།
སྔོ་སོགས་རྣམ་པར་དབྱེ་བ་ཡིས། །རྣམ་ཁྲ་ལ་སོགས་དག་ལའང་མཚུངས། །
ཞེས་གསུངས་པའི་ཕྱིར། ཁ་ཅིག་ན་རེ། མངོན་རྗེས་གཉིས་ལས་དོན་གཞན་
པའི་ཚད་མ་མེད་པ་དེ། ཚད་མ་ལ་མངོན་རྗེས་གཉིས་སུ་གྲངས་ངེས་པའི་དོན
ཡིན་ཟེར་ན། དེ་གཉིས་( ༡༤ན) ལས་དོན་གཞན་པའི་ཚད་མ་མེད་པར་ཐལ
འདོད་པའི་ཕྱིར། འདོད་མི་ནུས་ཏེ། དེ་གཉིས་ཀྱི་འབྲས་བུར་གྱུར་པའི་རྣམ་
མཁྱེན་དེ་དེ་གཉིས་ལས་དོན་གཞན་དུ་འགྱུར་བའི་ཚད་མ་ཡིན་པའི་ཕྱིར། ཁ་
ཅིག་ན་རེ། ཚད་མ་ཡིན་ན། མངོན་རྗེས་གང་རུང་ཡིན་དགོས་པ་དེ། དེ་ལ་དེ་
གཉིས་སུ་གྲངས་ངེས་པའི་དོན་ཡིན་ཟེར་ན། དེ་ལ་སྐྱོན་འཕེན་པ་ཁ་ཅིག་ན་

རེ། ཚད་མ་ཆོས་ཅན། ཁྱོད་ཀྱི་སྣང་ཡུལ་དེ་མངོན་སུམ་གྱི་སྣང་ཡུལ་དུ་ཐལ།
ཁྱོད་མངོན་སུམ་ཡིན་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། དེ་གང་རུང་
གང་ཞིག །རྗེས་དཔག་མ་ཡིན་པའི་ཕྱིར། དང་པོ་གྲུབ་སྟེ། ཚད་མ་ཡིན་པའི་
ཕྱིར། ཁྱབ་པ་ཁས་ཟེར། · རྩ་བར་འདོད་ན། ཚད་མའི་སྣང་ཡུལ་ཆོས་ཅན། རྟོག་
མེད་ཀྱི་ཤེས་པའི་སྣང་ཡུལ་དུ་ཐལ། འདོད་པའི་ཕྱིར། འདོད་ན། རང་མཚན་
དུ་ཐལ། འདོད་པའི་ཕྱིར། ཁྱབ་སྟེ། གཞལ་བྱ་ལ་རྟོག་པའི་སྣང་ཡུལ་དང་རྟོག་
མེད་ཀྱི་ཤེས་པའི་སྣང་ཡུལ་གཉིས་སུ་གྲངས་ངེས་པའི་རྟགས་ཀྱིས། གཞལ་བྱ་
ལ་རང་སྤྱི་གཉིས་སུ་གྲངས་ངེས་པར་སྒྲུབ་ནུས་པའི་ཕྱིར་ཏེ། རྒྱུ་མཚན་གཞན་
ནི་ཡོད་པ་ན། །ཞེས་སོགས་གསུངས་པའི་ཕྱིར། གཞན་ཡང་། སེམས་ཅན་གྱི་
རྒྱུད་ཀྱི་ཚད་མ་མངོན་སུམ་ཡིན་པར་ཐལ། ཚད་མ་མངོན་སུམ་ཡིན་པའི་ཕྱིར་
ན་མ་ཁྱབ། འདོད་ན། · བྱང་འཕགས་ཀྱི་རྒྱུད་ཀྱི་དེ་དེར་ཐལ། འདོད་པའི་ཕྱིར།
འདོད་ན། དེའི་རྒྱུད་ཀྱི་དེ་ཆོས་ཅན། རྣམ་མཁྱེན་རྟོགས་པའི་མངོན་སུམ་དུ་
ཐལ། དེ་རྟོགས་པའི་ཚད་མ་གང་ཞིག །མངོན་སུམ་ཡིན་པའི་ཕྱིར། འདོད་ན།
བྱང་( ༡ ༤༠) འཕགས་དེ་རྣམ་མཁྱེན་མངོན་སུམ་དུ་རྟོགས་པའི་གང་ཟག་ཏུ་
ཐལ། དེའི་རྒྱུད་ཀྱི་ཚད་མ་དེ་རྣམ་མཁྱེན་རྟོགས་པའི་མངོན་སུམ་ཡིན་པའི་
ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། སེམས་ཅན་ཡིན་པའི་ཕྱིར།
གཞན་ཡང་། བྱང་འཕགས་ཀྱི་རྒྱུད་ཀྱི་ཚད་མ་ཆོས་ཅན། ཁྱོད་ཀྱི་གཞལ་བྱར་
གྱུར་པའི་རྣམ་མཁྱེན་དེ་བྱང་འཕགས་ཀྱི་རྒྱུད་ཀྱི་མངོན་སུམ་གྱི་གཞལ་བྱ་
ཡིན་པར་ཐལ། ཁྱོད་ཀྱི་གཞལ་བྱར་གྱུར་པའི་རྣམ་མཁྱེན་ཡོད་པ་གང་ཞིག །
ཁྱོད་བྱང་འཕགས་ཀྱི་རྒྱུད་ཀྱི་མངོན་སུམ་ཡིན་པའི་ཕྱིར། གཞན་ཡང་། བྱང་
འཕགས་ཀྱི་རྒྱུད་ཀྱི་ཚད་མའི་གཞལ་བྱར་གྱུར་པའི་རྣམ་མཁྱེན་ཆོས་ཅན།
བྱང་འཕགས་ཀྱི་རྒྱུད་ཀྱི་མངོན་སུམ་གྱི་གཞལ་བྱ་མ་ཡིན་པར་ཐལ།སངས་
འཕགས་ཁོ་ནའི་མངོན་སུམ་གྱི་གཞལ་བྱ་ཡིན་པའི་ཕྱིར། བྱས་པ་ལ་ཁོ་ན་རེ།

ཚད་མ་ཆོས་ཅན། གང་ཟག་གི་བདག་མེད་སྣང་ཡུལ་དུ་བྱེད་པའི་མངོན་སུམ་
དུ་ཐལ། དེ་ཁྱོད་ཀྱི་སྣང་ཡུལ་གང་ཞིག །ཁྱོད་མངོན་སུམ་ཡིན་པའི་ཕྱིར།
འདོད་ན། དེ་སྣང་ཡུལ་དུ་བྱེད་པའི་མངོན་སུམ་ཡོད་པར་ཐལ། འདོད་པའི་
ཕྱིར། འདོད་ན། དེ་འདྲ་བའི་མངོན་སུམ་ཁོ་ཁོ་རང་ཡིན་པར་ཐལ་ལོ། །འདོད་
པའི་ཕྱིར་ན་མ་ཁྱབ། འདོད་ན། དེ་འདྲའི་མངོན་སུམ་ཆོས་ཅན། གང་ཟག་གི་
བདག་མེད་ཁྱོད་ཀྱི་སྣང་ཡུལ་ཡིན་པར་ཐལ། འདོད་པའི་ཕྱིར། འདོད་ན།
གང་ཟག་གི་བདག་མེད་ཆོས་ཅན། མངོནསུམ་གྱི་སྣང་ཡུལ་དུ་ཐལ། འདོད་
པའི་ཕྱིར། འདོད་ན། དེ་ཆོས་ཅན། རང་མཚན་དུ་ཐལ། འདོད་པའི་ཕྱིར་ཟེར་
ན། འོ་ན། ཁོ་རང་ལ། སངས་( ༡༥ན) འཕགས་ཀྱི་རྒྱུད་ཀྱི་མིག་ཤེས་ཆོས་ཅན།
སྒྲ་གཟུང་བྱར་བྱེད་པའི་མིག་ཤེས་ཡིན་པར་ཐལ། སྒྲ་གཟུང་བྱར་བྱེད་པ་གང་
ཞིག །མིག་ཤེས་ཡིན་པའི་ཕྱིར། འདོད་ན། སྒྲ་དེ་དེར་བྱེད་པའི་མིག་ཤེས་ཡོད་
པར་ཐལ། འདོད་པའི་ཕྱིར། འདོད་ན། དེ་འདྲའི་མིག་ཤེས་ཁོ་ཁོ་རང་དུ་ཐལ།
ཁོ་ཡོད་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། སྒྲ་ཁྱོད་ཀྱི་གཟུང་བྱ་
ཡིན་པར་ཐལ། ། ཆོས་ཅན་དེའི་ཕྱིར། འདོད་ན། སྒྲ་ཆོས་ཅན། མིག་ཤེས་ཀྱི་
གཟུང་བྱར་ཐལ། འདོད་པའི་ཕྱིར། གཞན་ཡང་། རང་རེས། ཚད་མ་མངོན་
སུམ་ཡིན་ཀྱང་། ཚུར་མཐོང་གི་རྒྱུད་ཀྱི་ཚད་མ་མངོན་སུམ་མ་ཡིན་ནོ། །བྱས་པ་
ལ་ཁོ་ན་རེ། དེའི་རྒྱུད་ཀྱི་ཚད་མ་དེ་དེ་ཡིན་པར་ཐལ། དེ་གཟུགས་མངོན་སུམ་
དུ་རྟོགས་པའི་ཚད་མ་ཡིན་པའི་ཕྱིར། ཚུར་མཐོང་དེ་རང་རྒྱུད་ཀྱི་ཚད་མས་
གཟུགས་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར་ཏེ་དེ་ཚད་མས་
གཟུགས་མངོན་སུམ་དུ་རྟོགས་པའི་གང་ཟག་ཡིན་པའི་ཕྱིར་ཏེ། དེ་གཟུགས་
མངོན་སུམ་དུ་ཚད་མས་ངེས་པའི་གང་ཟག་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། གཟུགས་མངོན་སུམ་དུ་རྟོགས་པའི་གང་ཟག་ཡིན་ན། འཕགས་པ་
ཡིན་པའི་མ་ཁྱབ་པའི་ཕྱིར། ཁོ་རང་ལ། ཚུར་མཐོང་གི་རྒྱུད་ཀྱི་ཚད་མ་དེ། ཕྲ་

བའི་མི་རྟག་པ་དོན་སྤྱིའི་ཚུལ་གྱིས་རྟོགས་པའི་ཚད་མ་ཡིན་པར་ཐལ། ཚུར་
མཐོང་དེ་རང་རྒྱུད་ཀྱི་ཚད་མས་ཕྲ་བའི་མི་རྟག་པ་དོན་སྤྱིའི་ཚུལ་གྱིས་རྟོགས་
པའི་གང་ཟག་ཡིན་པའི་ཕྱིར། རྟགས་གྲུབ་སྟེ། ཚུར་མཐོང་དེ་( ༡༥བ)ཚད་མས་
དེ་འདྲ་དོན་སྤྱིའི་ཚུལ་གྱིས་རྟོགས་པའི་གང་ཟག་ཡིན་པའི་ཕྱིར་ཏེ། དེ་དོན་
སྤྱིའི་ཚུལ་གྱིས་ཕྲ་བའི་མི་རྟག་པ་ཚད་མས་རྟོགས་པའི་གང་ཟག་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། དེ་ཕྲ་བའི་མི་རྟག་པ་དོན་སྤྱིའི་ཚུལ་གྱིས་
ཚད་མས་རྟོགས་པའི་གང་ཟག་ཡིན་པའི་ཕྱིར་ཏེ། དེ་ཕྲ་བའི་མི་རྟག་པ་རྟོགས་
པའི་གང་ཟག་གང་ཞིག །དེ་དེ་མངོན་སུམ་གྱིས་རྟོགས་པའི་གང་ཟག་མ་ཡིན་
པའི་ཕྱིར། གཞན་ཡང་ཁོ་རང་ལ་ཚུར་མཐོང་གི་རྒྱུད་ཀྱི་རང་གི་གཞལ་བྱ་
རྟོགས་པའི་ཚད་མ་དེ་ཡང་མངོན་སུམ་དུ་ཐལ། དེའི་རྒྱུད་ཀྱི་ཚད་མ་དེ་ཡིན་
པའི་ཕྱིར། འདོད་ན། དེའི་རྒྱུད་ཀྱི་གང་ཟག་གི་བདག་མེད་རྟོགས་པའི་ཚད་མ་
ཡང་མངོན་སུམ་དུ་ཐལ། འདོད་པའི་ཕྱིར། འདོད་ན། དེའི་རྒྱུད་ལ་གང་ཟག་
གི་བདག་མེད་རྟོགས་པའི་མངོན་སུམ་ཡོད་པར་ཐལ་ལོ། །འདོད་ན། ཚུར་
མཐོང་དེ་གང་ཟག་གི་བདག་མེད་མངོན་སུམ་གྱིས་རྟོགས་པའི་གང་ཟག་ཏུ་
ཐལ་ལོ། །
༈ རང་ལུགས་ཀྱི་སྐྱོན་ནི། ཐར་ལམ་གསལ་བྱེད་ལས། མངོན་རྗེས་གང་
ཡང་མ་ཡིན་པའི་ཚད་མ་ཡིན་པ་ཡོད་པས་གཉིས་མིན་གྱི་ཕུང་གསུམ་ཡོད་
པར་ག་ལ་འགྱུར། ཞེས་གསུངས་པ་མི་འཐད་པར་ཐལ། མངོན་རྗེས་གང་ཡང་
མིན་པའི་ཚད་མ་མེད་པའི་ཕྱིར་ཏེ། ཚད་མ་ཡིན་ན། དེ་གང་རུང་ཡིན་དགོས་
པའི་ཕྱིར། གཞན་ཡང་། མངོན་སུམ་ལ་མངོན་སུམ་བཞི་པོ་གང་རུང་གིས་ཁྱབ་
པར་ཐལ། ཚད་མ་ལ་མངོན་རྗེས་གང་རུང་གིས་ཁྱབ་པའི་ཕྱིར། འདོད་ན།
མངོན་སུམ་ཆོས་ཅན། དེར་ཐལ། དེའི་ཕྱིར། འདོད་ན། དེའི་ཡིད་མངོན་དུ་
( ༡༦ན)ཐལ། འདོད་པའི་ཕྱིར། འདོད་ན། ཚད་མ་ཡིད་མངོན་ཡིན་པར་ཐལ་

ལོ། །འདོད་ན། སོ་སོ་སྐྱེ་བོའི་རྒྱུད་ཀྱི་ཚད་མ་ཡང་དེར་ཐལ་ལོ། །འདོད་ན།
དེའི་རྒྱུད་ཀྱི་གཟུགས་འཛིན་ཚད་མ་ཡང་དེར་ཐལ་ལོ། །འདོད་ན། དེ་ཆོས་
ཅན། གཟུགས་འཛིན་ཡིད་མངོན་དུ་ཐལ། གཟུགས་འཛིན་ཚད་མ་གང་ཞིག །
ཡིད་མངོན་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་གཟུགས་འཛིན་ཡིད་
མངོན་ཚད་མར་ཐལ། འདོད་པ་གང་ཞིག །ཁྱོད་ཚད་མ་ཡིན་པའི་ཕྱིར།
འདོད་ན། དེའི་རྒྱུད་ལ་གཟུགས་འཛིན་ཡིད་མངོན་ཚད་མ་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། ཐལ་ལམ་གསལ་བྱེད་ལས། སོ་སོ་སྐྱེ་བོའི་
རྒྱུད་ལ་ཡིད་ཀྱི་མངོན་སུམ་ཡོད་ཀྱང་། ཡིད་ཀྱི་མངོན་སུམ་ཚད་མ་ནི་མེད་ལ།
ཞེས་གསུངས་པ་དེ་མི་འཐད་པར་ཐལ་ལོ། །བྱས་པ་ལ་ཁོ་ན་རེ། ཚད་མ་ཡིད་
མངོན་དུ་ཐལ། ཚད་མ་ཡིད་ཀྱི་ཤེས་པ་ཡིན་པའི་ཕྱིར་ཏེ། ཚད་མ་རང་གི་
བདག་རྐྱེན་དུ་གྱུར་པའི་ཐུན་མོང་མ་ཡིན་བའི་ཡིད་དབང་ལ་བརྟེན་ནས་
སྐྱེས་པའི་ཕྱིར་ཏེ། ཚད་མའི་དེར་གྱུར་པའི་ཡིད་དབང་ཡོད་པའི་ཕྱིར་ཏེ། དེའི་
དེར་གྱུར་པའི་ཤེས་པ་ཡོད་པ་གང་ཞིག །དེའི་དེར་གྱུར་པའི་བེམ་པོ་ཡང་མེང།
དེའི་དེར་གྱུར་པའི་ལྡན་མིན་འདུ་བྱེད་ཡང་མེད་པའི་ཕྱིར། དང་པོ་མ་གྲུབ་ན།
དེ་ཆོས་ཅན། ཁྱོད་ཀྱི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ཤེས་པ་
ཡོད་པར་ཐལ། ཁྱོད་ཤེས་པ་ཡིན་པའི་ཕྱིར་ན་མ་ཁྱབ། གཉིས་པ་གྲུབ་སྟེ། དེའི་
དེར་གྱུར་(༡༦་)པའི་དབང་པོ་གཟུགས་ཅན་པ་མེད་པའི་ཕྱིར་ཏེ། དེ་དབང་
ཤེས་མ་ཡིན་པའི་ཕྱིར། གསུམ་པ་མ་གྲུབ་བྱས་པ་ལ་ཁོ་ན་རེ། དེ་མེད་པར་ཐལ།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་ལྡན་མིན་འདུ་བྱེད་
ལས་སྐྱེས་པའི་ཤེས་པ་མེད་པའི་ཕྱིར་ཏེ། རང་གི་ཐུན་མོང་མ་ཡིན་པའི་བདག་
རྐྱེན་དུ་གྱུར་པའི་དེ་ལས་སྐྱེས་པའི་དབང་ཤེས་ཡང་མེད། དེ་ལས་སྐྱེས་པའི་
ཡིད་ཤེས་ཡང་མེད་པའི་ཕྱིར་ན་མ་ཁྱབ་བོ། །
༈ ཕུང་གསུམ་སེལ་བྱེད་ཀྱི་རིགས་པ་བཤད་པ་ལ། ཁ་ཅིག་ན་རེ། གཟུགས

འཛིན་མངོན་སུམ་ཆོས་ཅན། ཁྱོད་མངོན་སུམ་གྱི་ཚད་མ་ཡིན་ཏེ། ཁྱོད་ཡིན་པ་
ཡོད། ཁྱོད་ཚད་མ་ཡིན། ཁྱོད་ཡིན་པར་གྱུར་པའི་རྗེས་དཔག་མེད་པའི་ཕྱིར།
ཞེས་པའི་རིགས་པ་འདི་དང༌། སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན།
རྗེས་སུ་དཔག་པའི་ཚད་མ་ཡིན་ཏེ། ཁྱོད་ཡིན་པ་ཡོད། ཁྱོད་ཚད་མ་ཡིན།
ཁྱོད་ཡིན་པར་གྱུར་པའི་མངོན་སུམ་མེད་པའི་ཕྱིར། ཞེས་པའི་རིགས་པ་འདི་
གཉིས་ལ་བརྟེན་ནས་མངོན་རྗེས་གཉིས་ཀྱི་བར་གྱི་གཉིས་མིན་གྱི་ཕུང་གསུམ་
སེལ་ནུས་པ་ཡིན་ནོ་ཟེར་ན། མངོན་རྗེས་གཉིས་དང་གཅིག་ཏུ་གྱུར་པའི་ཚད་
མ་ཆོས་ཅན། མངོན་སུམ་གྱི་ཚད་མར་ཐལ། ཁྱོད་ཡིན་པ་ཡོད། ཅེས་སོགས།
དེའི་ཕྱིར། ཁྱབ་པ་ཁས། རྟགས་ཕྱི་མ་གྲུབ་སྟེ། མངོན་རྗེས་གཉིས་རྗེས་དཔག་
མ་ཡིན་པའི་ཕྱིར། འདོད་མི་ནུས་ཏེ། རྗེས་སུ་དཔག་པའི་ཚད་མ་ཡིན་པའི་
ཕྱིར། ཁྱོད་ཡིན་པ་ཡོད། ཅེས་སོགས། དེའི་ཕྱིར། ཁྱབ་པ་ཁས། རྟགས་ཕྱི་མ་
གྲུབ་སྟེ། མངོན་རྗེས་གཉིས་མངོན་སུམ་མ་ཡིན་པའི་ཕྱིར། ཁ་( ༡༧ན) ཅིག་ན་
རེ། ཆོས་ཅན་སོགས་འདྲ་བ་ལ། རང་གི་སྣང་ཡུལ་དུ་གྱུར་པའི་རང་མཚན་
གསལ་བར་སྣང་བའི་ཚད་མ་ཡིན་པའི་ཕྱིར། ཞེས་པའི་རིགས་པ་དང་། དེ་
འདྲ་བ་ལ་རང་གི་སྣང་ཡུལ་དུ་གྱུར་པའི་སྤྱི་མཚན་དོན་སྤྱིའི་ཚུལ་གྱིས་རྟོགས་
པའི་ཚད་མ་ཡིན་པའི་ཕྱིར། ཞེས་པའི་རིགས་པ་འདི་ལ་བརྟེན་ནས། དེ་གཉིས་
ཀྱི་བར་གྱི་གཉིས་མིན་གྱི་ཕུང་གསུམ་སེལ་ནུས་པ་ཡིན་ནོ་ཟེར་ན། གཟུགས་
འཛིན་མངོན་སུམ་ཆོས་ཅན། མངོན་སུམ་གྱི་ཚད་མ་ཡིན་ཏེ། རང་གི་སྣང་ཡུལ་
དུ་གྱུར་པའི་རང་མཚན་གསལ་བར་སྣང་བའི་ཚད་མ་ཡིན་པའི་ཕྱིར། ཞེས་
པའི་རྟགས་སྦྱོར་དེ་རྟགས་སྦྱོར་རྣམ་དག་ཏུ་ཐལ།དམ་བཅའ་འཐད་པའི་
ཕྱིར། འདོད་ན། རང་གི་སྣང་ཡུལ་དུ་གྱུར་པའི་རང་མཚན་གསལ་བར་སྣང་
བའི་ཚད་མ་དེ། ་གཟུགས་འཛིན་མངོན་སུམ་མངོན་སུམ་གྱི་ཚད་མར་སྒྲུབ་
པའི་རྟགས་ཡང་དག་ཏུ་ཐལ། འདོད་པའི་ཕྱིར། འདོད་ན། དེའི་རྟགས་ཀྱིས་

དེ་སྒྲུབ་ཀྱི་ཕྱི་རྒོལ་ཡང་དག་དེས་གཟུགས་འཛིན་མངོན་སུམ་གྱིས་ཚད་མ་
ཚད་མས་ངེས་པར་ཐལ། དེས་གཟུགས་འཛིན་མངོན་སུམ་ཚད་མར་ཚད་མས་
ངེས་པའི་ཕྱིར།དེ་གཟུགས་འཛིན་མངོན་སུམ་རང་གི་སྣང་ཡུལ་དུ་གྱུར་པའི་
རང་མཚན་གསལ་བར་སྣང་བའི་ཚད་མ་ཚད་མས་ངེས་པའི་ཕྱིར། རྩ་བར་
འདོད་ན། དེ་འདྲའི་ཕྱི་རྒོལ་ཡང་དག་དེས་གཟུགས་འཛིན་མངོན་སུམ་མངོན་
སུམ་གྱིས་ཚད་མར་ཚད་མས་ངེས་པར་ཐལ། འདོད་པའི་ཕྱིར། གཞན་ཡང༌།
སྒྲ་མི་རྟག་རྟོགས་ཀྱི་རྗེས་དཔག་ཆོས་( ༡༧བ) ཅན། རྗེས་སུ་དཔག་པའི་ཚད་མ་
ཡིན་ཏེ། ཞེས་སོགས་ཀྱི་རྟགས་སྦྱོར་དེ་རྟགས་སྦྱོར་རྣམ་དག་ཏུ་ཐལ། དམ་
བཅའ་འཐད་པའི་ཕྱིར། འདོད་ན། རང་གི་སྣང་ཡུལ་དུ་གྱུར་པའི་སྤྱི་མཚན་
དོན་སྤྱིའི་ཚུལ་གྱིས་རྟོགས་པའི་ཚད་མ་དེ། སྒྲ་མི་རྟག་རྟོགས་ཀྱི་རྗེས་དཔག་
རྗེས་སུ་དཔག་པའི་ཚད་མར་སྒྲུབ་པའི་རྟགས་ཡང་དག་ཏུ་ཐལ་ལོ། །འདོད་ན།
དེའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་ཡང་དག་དེས་སྒྲ་མི་རྟག་རྟོགས་ཀྱི་རྗེས་སུ་
དཔག་པའི་ཚད་མ་ཚད་མས་ངེས་པར་ཐལ། དེས་སྒྲ་མི་རྟག་རྟོགས་ཀྱི་རྗེས་
དཔག་ཚད་མ་ཚད་མས་ངེས་པའི་ཕྱིར་ཏེ། དེས་དེ་འདྲའི་རྗེས་དཔག་རང་གི་
སྣང་ཡུལ་དུ་གྱུར་པའི་སྤྱི་མཚན་དོན་སྤྱིའི་ཚུལ་གྱིས་རྟོགས་པའི་ཚད་མར་
ཚད་མས་ངེས་པའི་ཕྱིར། རྩ་བར་འདོད་ན། དེས་དེ་འདྲའི་རྗེས་དཔག་རྗེས་སུ་
དཔག་པའི་ཚད་མ་ཚད་མས་ངེས་པར་ཐལ། འདོད་པའི་ཕྱིར། གཞན་ཡང་
མངོན་རྗེས་ཀྱི་བར་ན་གཉིས་མིན་གྱི་ཕུང་གསུམ་པ་མེད་པར་ཐལ། དམ་
བཅའ་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་གཉིས་ཀྱི་བར་ན།
གཉིས་མིན་གྱི་ཤེས་པ་ཕུང་གསུམ་པ་ཡོད་པའི་ཕྱིར་ཏེ། མངོན་རྗེས་གང་རུང་
གི་ཁོངས་སུ་མ་འདུས་པའི་ཤེས་པ་ཕུང་གསུམ་པ་ཡོད་པའི་ཕྱིར་ཏེ། ལོག་ཤེས་
དེ་དེ་ཡིན་པའི་ཕྱིར། ཁ་ཅིག་ན་རེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་མ་ངེས་པར་སྒྲོ་འདོགས་པའི་སྒྲོ་འདོགས་དེ་ཚད་མའི་གྲངས་ངེས་ལ་

སྒྲོ་འདོགས་པའི་སྒྲོ་འདོགས་ཡིན་ཟེར་ན། ཚད་མའི་གྲངས་ངེས་ལ་སྒྲོ་
འདོགས་པའི་སྒྲོ་འདོགས་ཆོད་པའི་གང་ཟག་ཡིན་ན། ཚད་མ་ལ་མངོན་རྗེས་
ཀྱི་ཚད་མ་གཉིས་སུ་( ༡ ༨ན) གྲངས་མ་ངེས་པར་སྒྲོ་འདོགས་པའི་སྒྲོ་འདོགས་
ཆོད་པའི་གང་ཟག་ཡིན་དགོས་པར་ཐལ།དམ་བཅའ་འཐད་པའི་ཕྱིར།
འདོད་ན། ཚད་མའི་གྲངས་ངེས་ཚད་མས་ངེས་པའི་གང་ཟག་ཡིན་ན། ཚད་མ་
ལ་དེ་གཉིས་སུ་གྲངས་ངེས་པར་ཚད་མས་ངེས་པའི་གང་ཟག་ཡིན་དགོས་
པར་ཐལ། འདོད་པའི་ཕྱིར། འདོད་མི་ནུས་ཏེ། ཚད་མ་ལ་རང་ལས་ངེས་ཀྱི་
ཚད་མ་དང་། གཞན་ལས་ངེས་ཀྱི་ཚད་མ་གཉིས་སུ་གྲངས་ངེས་པར་ཚད་མས་
ངེས་ནས། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་ཚད་
མས་མ་ངེས་པའི་གང་ཟག་ཡོད་པའི་ཕྱིར།རང་ལས་ངེས་ཀྱི་ཚད་མ་དང་།
གཞན་ལས་ངེས་ཀྱི་ཚད་མ་གཉིས་ཚད་མས་ངེས་ནས། མངོན་རྗེས་ཀྱི་ཚད་མ་
གཉིས་ཚད་མས་མ་ངེས་པའི་གང་ཟག་ཡོད་པའི་ཕྱིར། གཞན་ཡང་། གཞལ་བྱ་
ལ་རང་སྤྱི་གཉིས་སུ་གྲངས་མ་ངེས་པར་སྒྲོ་འདོགས་པའི་སྒྲོ་འདོགས་འདི།
གཞལ་བྱའི་གྲངས་ངེས་ལ་སྒྲོ་འདོགས་པའི་སྒྲོ་འདོགས་ཡིན་པར་ཐལ། རྩ་
བའི་དམ་བཅའ་འཐད་པའི་ཕྱིར། འདོད་ན། གཞལ་བྱའི་གྲངས་ངེས་ལ་སྒྲོ་
འདོགས་པའི་སྒྲོ་འདོགས་ཆོད་པའི་གང་ཟག་ཡིན་ན། གཞལ་བྱ་ལ་རང་སྤྱི་
གཉིས་སུ་གྲངས་མ་ངེས་པར་སྒྲོ་འདོགས་པའི་སྒྲོ་འདོགས་ཆོད་པའི་གང་ཟག་
ཡིན་དགོས་པར་ཐལ། འདོད་པའི་ཕྱིར། འདོད་ན། གཞལ་བྱའི་གྲངས་ངེས་
ཚད་མས་ངེས་པའི་གང་ཟག་ཡིན་ན། གཞལ་བྱ་ལ་དེ་གཉིས་སུ་གྲངས་ངེས་
པར་ཚད་མས་ངེས་པའི་གང་ཟག་ཡིན་དགོས་པར་ཐལ།འདོད་པའི་ཕྱིར།
འདོད་ན། ཐལ་འགྱུར་བ་ཆོས་ཅན། དེར་ཐལ། ( ༡༨༠) དེའི་ཕྱིར། རྟགས་གྲུབ་
སྟེ། གཞལ་བྱ་ལ་རྟག་མི་རྟག་གཉིས་སུ་གྲངས་ངེས་པར་ཚད་མས་ངེས་པའི་
གང་ཟག་ཡིན་པའི་ཕྱིར། འདོད་ན། དེ་ཆོས་ཅན། རང་མཚན་ཚད་མས་ངེས་

པའི་གང་ཟག་ཏུ་ཐལ། འདོད་པའི་ཕྱིར། འདོད་ན། རང་གི་མཚན་ཉིད་ཀྱིས་
གྲུབ་པ་ཚད་མས་ངེས་པའི་གང་ཟག་ཏུ་ཐལ། འདོད་པའི་ཕྱིར། འདོད་མི་
ནུས་ཏེ། རང་གི་མཚན་ཉིད་ཀྱིས་གྲུབ་པ་རྡུལ་ཙམ་ཡང་ཁས་མི་ལེན་པའི་ཕྱིར།
ཁ་ཅིག་ན་རེ། མངོན་སུམ་ཚད་མ་མ་ཡིན་པར་སྒྲོ་འདོགས་པའི་སྒྲོ་འདོགས་
འདི་དང་། རྗེས་དཔག་ཚད་མ་མ་ཡིན་པར་སྒྲོ་འདོགས་པའི་སྒྲོ་འདོགས་
འདི་གཉིས། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པ་ལ་སྒྲོ་
འདོགས་པའི་སྒྲོ་འདོགས་ཡིན་ཟེར་ན། མངོན་སུམ་ཚད་མ་མ་ཡིན་པར་
འཛིན་པའི་རྟོག་པ་དེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་མ་
ངེས་པར་འཛིན་པའི་རྟོག་པར་ཐལ། མངོན་སུམ་ཚད་མ་མ་ཡིན་པ ལྭར་
འདོགས་པའི་སྒྲོ་འདོགས་དེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་མ་ངེས་པར་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར་ཏེ། དེ་ཚད་མ་
ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པ་དེ་ལ་སྒྲོ་འདོགས་པའི་སྒྲོ་
འདོགས་ཡིན་པའི་ཕྱིར། འདོད་ན། ཚད་མ་ལ་མངོན་རྗེས་ཀྱི་ཚད་མ་གཉིས་སུ་
གྲངས་མ་ངེས་པ་དེ། དེ་འདྲ་འཛིན་པའི་རྟོག་པའི་ཞེན་ཡུལ་ཡིན་པར་ཐལ།
འདོད་པའི་ཕྱིར། འདོད་ན། དེ་ཆོས་ཅན། དེ་མ་ཡིན་པར་ཐལ། རྗེས་དཔག་
ཚད་མ་མ་ཡིན་པར་འཛིན་པའི་རྟོག་པའི་ཞེན་ཡུལ་ཡིན་པའི་ཕྱིར། རྟགས་
གྲུབ་སྟེ། རྗེས་དཔག་ཚད་མ་མ་ཡིན་པར་འཛིན་( ༡༩ན) པའི་རྟོག་པ་དེ། ཚད་
མ་ལ་དེ་གཉིས་སུ་གྲངས་མ་ངེས་པར་འཛིན་པའི་རྟོག་པ་ཡིན་པའི་ཕྱིར་ཏེ།
རྗེས་དཔག་ཚད་མ་མ་ཡིན་པར་སྒྲོ་འདོགས་པའི་སྒྲོ་འདོགས་དེ། ཚད་མ་ལ་དེ་
གཉིས་སུ་གྲངས་མ་ངེས་པར་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར་ཏེ།
དེ་ཚད་མ་ལ་དེ་གཉིས་སུ་གྲངས་ངེས་པ་དེ་ལ་སྒྲོ་འདོགས་པའི་སྒྲོ་འདོགས་
ཡིན་པའི་ཕྱིར། རྟགས་ཁས། ཁ་ཅིག་ན་རེ། མངོན་སུམ་ཚད་མ་མ་ཡིན་པར་སྒྲོ་
འདོགས་པའི་སྒྲོ་འདོགས་དང༌། རྗེས་དཔག་ཚད་མ་མ་ཡིན་པར་སྒྲོ་འདོགས་

པའི་སྒྲོ་འདོགས་གཉིས། ཚད་མ་ལ་མངོན་རྗེས་ཀྱི་ཚད་མ་གཉིས་ལས་གྲངས་
ཉུང་བར་སྒྲོ་འདོགས་པའི་སྒྲོ་འདོགས་ཡིན་ཟེར་ན། མངོན་སུམ་ཚད་མ་མ་
ཡིན་པར་འཛིན་པའི་རྟོག་པ་དེ་ཚད་མ་ལ་མངོན་རྗེས་ཀྱི་ཚད་མ་གཉིས་ལས་
གྲངས་ཉུང་བར་འཛིན་པའི་རྟོག་པར་ཐལ། མངོན་སུམ་ཚད་མ་མ་ཡིན་པར་
སྒྲོ་འདོགས་པའི་སྒྲོ་འདོགས་དེས་ཚད་མ་ལ་དེ་གཉིས་ལས་གྲངས་ཉུང་བར་
སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། འདོད་ན། ཚད་མ་ལ་མངོན་རྗེས་
ཀྱི་ཚད་མ་གཉིས་ལས་གྲངས་ཉུང་བར་གྲུབ་པ་དེ། མངོན་སུམ་ཚད་མ་མ་ཡིན་
པར་འཛིན་པའི་རྟོག་པའི་ཞེན་ཡུལ་དུ་ཐལ། འདོད་པའི་ཕྱིར། འདོད་མི་ནུས་
ཏེ། དེ་རྗེས་དཔག་ཚད་མ་མ་ཡིན་པར་འཛིན་པའི་རྟོག་པའི་ཞེན་ཡུལ་ཡིན་
པའི་ཕྱིར་ཏེ། དེ་འདྲའི་རྟོག་པ་དེ་ཚད་མ་ལ་དེ་གཉིས་ལས་གྲངས་ཉུང་བར་
འཛིན་པའི་རྟོག་པ་ཡིན་པའི་ཕྱིར། རྗེས་དཔག་ཚད་མ་མ་ཡིན་པར་སྒྲོ་
འདོགས་པའི་སྒྲོ་འདོགས་དེ། ཚད་མ་ལ་དེ་( ༡༩བ) གཉིས་ལས་གྲངས་ཉུང་
བར་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། ཁ་ཅིག་ན་རེ། རང་མཚན་
སྣང་ཡུལ་དུ་བྱེད་པའི་ཚད་མ་ཡིན་ན། མངོན་སུམ་གྱི་ཚད་མ་ཡིན་པས་ཁྱབ།
སྤྱི་མཚན་དེར་བྱེད་པའི་ཚད་མ་ཡིན་ན། རྗེས་སུ་དཔག་པའི་ཚད་མ་ཡིན་པས་
ཁྱབ་ཟེར་ན། ཚད་མ་ཆོས་ཅན། དང་པོ་ལ། དེར་ཐལ། དེའི་ཕྱིར། རང་མཚན་
ཁྱོད་ཀྱི་སྣང་ཡུལ་གང་ཞིག །ཁྱོད་ཚད་མ་ཡིན་པའི་ཕྱིར། རྩ་བར་འདོད་མི་
ནུས་ཏེ། རྗེས་སུ་དཔག་པའི་ཚད་མ་ཡིན་པའི་ཕྱིར་ཏེ། སྤྱི་མཚན་དེར་བྱེད་
པའི་ཚད་མ་ཡིན་པའི་ཕྱིར། ཁྱབ་པ་ཁས། དེར་ཐལ། སྤྱི་མཚན་ཁྱོད་ཀྱི་སྣང་
ཡུལ་གང་ཞིག །ཁྱོད་ཚད་མ་ཡིན་པའི་ཕྱིར། བྱས་པ་ལ་ཁོ་ན་རེ། དམ་བཅའ་
འཐད་པར་ཐལ། མདོ་རང་འགྲེལ་ལས། རང་གི་མཚན་ཉིད་ཀྱི་ཡུལ་ཅན་ནི་
མངོན་སུམ་ཡིན་ལ། སྤྱིའི་མཚན་ཉིད་ཀྱི་ཡུལ་ཅན་ནི་རྗེས་སུ་དཔག་པའོ། །
ཞེས་གསུང་པའི་ཕྱིར་ན་མ་ཁྱབ་སྟེ། རང་གི་སྣང་ཡུལ་དུ་གྱུར་པའི་རང་མཚན་

མངོན་སུམ་དུ་རྟོགས་པའི་ཚད་མ་ཡིན་ན། མངོན་སུམ་གྱི་ཚད་མ་ཡིན་ངས་
ཁྱབ། དེར་གྱུར་པའི་སྤྱི་མཚན་དོན་སྤྱིའི་ཚུལ་གྱིས་རྟོགས་པའི་ཚད་མ་ཡིན་ན།
རྗེས་སུ་དཔག་པའི་ཚད་མ་ཡིན་པས་ཁྱབ་པ་དེ། ལུང་དེའི་དོན་ཡིན་པའི་ཕྱིར།
ཁ་ཅིག་ན་རེ། མངོན་སུམ་གྱི་ཚད་མ་ཡིན་ན། རང་མཚན་སྣང་ཡུལ་དུ་བྱེད་
པའི་ཚད་མ་ཡིན་པས་ཁྱབ། རྗེས་སུ་དཔག་པའི་ཚད་མ་ཡིན་ན། སྤྱི་མཚན་
སྣང་ཡུལ་དུ་བྱེད་པའི་ཚད་མ་ཡིན་པས་ཁྱབ་ཟེར་ན། རྟོག་པ་ཡིན་ན། སྤྱི་
མཚན་སྣང་ཡུལ་དུ་བྱེད་པའི་རྟོག་པ་ཡིན་པས་ཁྱབ་པར་ཐལ། དམ་བཅའ་
གཉིས་པ་( ༢་ན) འཐད་པའི་ཕྱིར། འདོད་ན། རྗོད་བྱེད་ཀྱི་སྒྲ་ཡིན་ན། སྤྱི་
མཚན་བརྗོད་པའི་ངག་ཡིན་དགོས་པར་ཐལ། འདོད་པའི་ཕྱིར། འདོད་ན། སྤྱི་
མཚན་མ་ཡིན་པ་ཞེས་པའི་ངག་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། དེ་སྤྱི་མཚན་སེལ་བའི་ངག་ཡིན་པའི་ཕྱིར་ཏེ། དེ་སྤྱི་མཚན་མ་ཡིན་པ་
ལ། སེལ་འཇུག་ཡིན་པའི་ཕྱིར། གཞན་ཡང་། རང་མཚན་འཛིན་པའི་རྗེས་
དཔག་ཆོས་ཅན། ཁྱབ་པ་ཕྱི་མ་དེར་ཐལ། དེའི་ཕྱིར། ཁྱབ་པ་ཁས། འདོད་ན་
དེ་ཆོས་ཅན། སྤྱི་མཚན་ཁྱོད་ཀྱི་སྣང་ཡུལ་དུ་ཐལ། འདོད་པའི་ཕྱིར། འདོད་ན།
སྤྱི་མཚན་དེ་རང་མཚན་ཞེས་པའི་ངག་གི་བརྗོད་བྱ་ཡིན་པར་ཐལ་ལོ། །གཞན་
ཡང་། རང་གི་སྣང་ཡུལ་དུ་གྱུར་པའི་རང་མཚན་སྣང་ཡུལ་དུ་བྱེད་པའི་ཚང་
མ་ཡིན་ན། རང་མཚན་སྣང་ཡུལ་དུ་བྱེད་པའི་ཚད་མ་ཡིན་དགོས་པར་ཐའ།
མངོན་སུམ་གྱི་ཚད་མ་ཡིན་ན་དེ་ཡིན་དགོས་པའི་ཕྱིར། རྟགས་ཁས། འདོད་ན།
རང་གི་སྣང་ཡུལ་དུ་གྱུར་པའི་སྤྱི་མཚན་ལ་དེ་ཡིན་དགོས་པར་ཐལ། འདོད་
པའི་ཕྱིར། འདོད་ན། སྔར་གྱི་སྐྱོན་སོ་ན་གནས། གཞན་ཡང་སྤྱི་མཚན་རྟོགས་
པའི་མངོན་སུམ་ཆོས་ཅན། རང་མཚན་སྣང་ཡུལ་དུ་བྱེད་པའི་ཚད་མར་ཐལ་
མངོན་སུམ་ཚད་མ་ཡིན་པའི་ཕྱིར། འདོད་ན། དེ་ཡུལ་དུ་བྱེད་པའི་ཤེས་པར
ཐལ་ལོ། །འདོད་ན། དེ་བརྗོད་པའི་ངག་ཡང་རང་མཚན་བརྗོད་པའི་ངག་ཏུ་

ཐལ་ལོ། །བྱས་པ་ལ་ཁོ་ན་རེ། དེ་རང་མཚན་སྣང་ཡུལ་དུ་བྱེད་པའི་ཚད་མ་
ཡིན་པར་ཐལ། དེའི་སྣང་ཡུལ་དུ་གྱུར་པའི་རང་མཚན་ཡོད་པའི་( ༢༠༠)ཕྱིར་
ན་མ་ཁྱབ་བོ། །གཞན་ཡང་། ཚུར་མཐོང་གི་མིག་ཤེས་ཀྱི་གཟུང་བྱ་དང་། ཉན་
ཤེས་ཀྱི་ཐོས་བྱ་གཉིས་མི་འགལ་བར་ཐལ། དེའི་རྒྱུད་ཀྱི་མིག་ཤེས་ཀྱི་གཟུང་
ཡུལ་དང༌། ཉན་ཤེས་ཀྱི་གཟུང་ཡུལ་གཉིས་མི་འགལ་བའི་ཕྱིར་ཏེ། དེ་གཉིས་
ཀྱི་སྣང་ཡུལ་དེ་མི་འགལ་བའི་ཕྱིར་ཏེ། རང་མཚན་དེ་དེ་གཉིས་ཀའི་སྣང་ཡུལ་
དུ་བྱེད་པའི་ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ།
དེའི་རྒྱུད་ཀྱི་མིག་ཤེས་རང་མཚན་སྣང་ཡུལ་དུ་བྱེད་པའི་ཚད་མ་ཡིན་པའི་
ཕྱིར། མ་གྲུབ་ན། དེ་ཆོས་ཅན། རང་མཚན་དེར་བྱེད་པའི་ཚད་མ་ཡིན་པར་
ཐལ། མངོན་སུམ་གྱི་ཚད་མ་ཡིན་པའི་ཕྱིར། ཁྱབ་པ་ཁས། བྱས་པ་ལ་ཁོ་ན་རེ།
མངོན་སུམ་གྱི་ཚད་མ་ཡིན་ན། རང་མཚན་སྣང་ཡུལ་དུ་བྱེད་པའི་ཚད་མ་ཡིན་
དགོས་པར་ཐལ། སྒྲ་འཛིན་དབང་མངོན་དེ་རང་མཚན་དེར་བྱེད་པའི་ཚད་
མ་ཡིན་པའི་ཕྱིར་ཏེ། དེ་མི་རྟག་པ་དེར་བྱེད་པའི་ཚད་མ་ཡིན་པའི་ཕྱིར་ཏེ། དེ་
སྒྲའི་སྟེང་གི་མི་རྟག་པ་དེར་བྱེད་པའི་ཚད་མ་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། དེ་དེ་སྣང་ཡུལ་དུ་བྱེད་པའི་མངོན་སུམ་ཡིན་པའི་ཕྱིར། དེ་དེ་
འདྲའི་མི་རྟག་པ་ལ་སྒྲུབ་པས་འཇུག་པའི་མངོན་སུམ་ཡིན་པའི་ཕྱིར། དེ་སྒྲ་ལ་
སྒྲུབ་པས་འཇུག་པའི་མངོན་སུམ་གང་ཞིག །སྒྲ་དང་དེའི་སྟེང་གི་མི་རྟག་པ་
གཉིས། ཡུལ་དུས་རང་བཞིན་གང་ལ་ལྟོས་ཏེ་གྲུབ་བདེ་རྫས་གཅིག་ཡིན་པའི་
ཕྱིར། ཁ་ཅིག་ན་རེ། རང་སྣང་ཡུལ་དུ་བྱེད་པའི་རྗེས་དཔག་གི་སྣང་ཡུལ་ཡིན་
ན། རྗེས་དཔག་གི་སྣང་ཡུལ་ཡིན་དགོས་སོ་ཟེར་ན། རེ་ཞིག་ལ་བུམ་པའི་དོན་
སྤྱི་བུམ་པ་དང་གཅིག་ཡིན་པ་ཆོས་( ༢༡ན) ཅན། དེར་ཐལ། དེའི་ཕྱིར། རྟགས་
གྲུབ་སྟེ། ཁོ་རང་སྣང་ཡུལ་དུ་བྱེད་པའི་རྗེས་དཔག་ཡོད་པའི་ཕྱིར་ཏེ། བུམ་པ་
རྟོགས་པའི་རྗེས་དཔག་དེ་དེ་ཡིན་པའི་ཕྱིར། བྱས་པ་ལ་ཁོ་ན་རེ། རང་སྣང་

ཡུལ་དུ་བྱེད་པའི་རྗེས་དཔག་གི་སྣང་ཡུལ་ཡིན་ན། རྗེས་དཔག་གི་སྣང་ཡུལ་
ཡིན་དགོས་པར་ཐལ། རང་སྣང་ཡུལ་དུ་བྱེད་པའི་མངོན་སུམ་ལ་དེའི་ཕྱིར་ན་
མ་ཁྱབ། འདོད་ན་ཁོ་རང་ལ། རང་ཡུལ་དུ་བྱེད་པའི་རྟོག་མེད་ཀྱི་ཤེས་པའི་
སྣང་ཡུལ་ཡིན་ན། རྟོག་མེད་ཤེས་པའི་སྣང་ཡུལ་ཡིན་དགོས་པར་ཐལ། རང་
སྣང་ཡུལ་དུ་བྱེད་པའི་མངོན་སུམ་ལ་དེའི་ཕྱིར། ཁྱབ་པ་ཁས། འདོད་ན། ཟླ་བ་
གཉིས་སྣང་གི་དབང་ཤེས་ཀྱི་ཡུལ་ཆོས་ཅན། དེར་ཐལ། དེའི་ཕྱིར། ཟླ་བ་
གཉིས་སྣང་གི་དབང་ཤེས་ཀྱི་སྣང་ཡུལ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། དེའི་ཡུལ་གང་ཞིག །དེའི་ཞེན་ཡུལ་མ་ཡིན་པའི་ཕྱིར། ཕྱི་མ་
གྲུབ་སྟེ། ཡོད་པའི་ཕྱིར། རྩ་བར་འདོད་ན། དེ་ཆོས་ཅན། དབང་ཤེས་ཀྱི་སྣང་
ཡུལ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ་ཟླ་བ་གཅིག་ཟླ་བ་
གཉིས་ཡིན་པ་དེ་ཁྱོད་ཡིན་པའི་ཕྱིར། རང་རེས་མངོན་སུམ་གྱི་སྣང་ཡུལ་ཡིན་
ན། རང་མཚན་ཡིན་པས་ཁྱབ། བྱས་པ་ལ་ཁོ་ན་རེ། ཤེས་བྱ་ཆོས་ཅན། དེར་
ཐལ། དེའི་ཕྱིར། རྣམ་མཁྱེན་གྱི་སྣང་ཡུལ་ཡིན་པའི་ཕྱིར་ཏེ། སངས་འཕགས་
ཀྱི་དངོས་ཡུལ་ཡིན་པའི་ཕྱིར། ཁྱབ་སྟེ། སངས་འཕགས་ཀྱི་དངོས་ཀྱི་གཞལ་བྱ་
ཡིན་ན། རྣམ་མཁྱེན་གྱི་དེ་ཡིན་དགོས་པའི་ཕྱིར་ན་མ་ཁྱབ རྩ་རྟགས་མ་གྲུབ་
ན། སངས་འཕགས་ཀྱི་དངོས་ཡུལ་ཡིན་པར་ཐལ། དེའི་ངག་གི་དངོས་
( ༢ ༡ བ) ཡུལ་ཡིན་པའི་ཕྱིར། དེའི་བཀའི་དངོས་ཡུལ་ཡིན་པའི་ཕྱིར། གཞན་
ཡང་། ཤེས་བྱ་ཆོས་ཅན། སངས་འཕགས་ཀྱི་དངོས་ཡུལ་མ་ཡིན་པར་ཐལ།
དེའི་ཤུགས་ཡུལ་ཡིན་པའི་ཕྱིར་ཏེ། དེའི་ཤུགས་ཀྱི་གཞལ་བྱ་ཡིན་པའི་ཕྱིར་ན་
མ་ཁྱབ། གཞན་ཡང་། སོ་སོའི་སྐྱེ་བོའི་དངོས་ཡུལ་དུ་གྱུར་པའི་ཆོས་ཡིན་ན།
དེའི་དངོས་ཀྱི་གཞལ་བྱ་ཡིན་པས་མ་ཁྱབ་པར་ཐལ། སངས་འཕགས་ཀྱི་
དངོས་ཡུལ་དུ་གྱུར་པའི་ཆོས་ཡིན་ན། སངས་འཕགས་ཀྱི་དངོས་ཀྱི་གཞལ་བྱ་
ཡིན་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། ཤེས་བྱ་ཆོས་ཅན། དེར

ཐལ། དེའི་ཕྱིར། འདོད་མི་ནུས་ཏེ། གཞི་གྲུབ་ན། སོ་སོ་སྐྱེ་བོའི་དངོས་ཀྱི་
གཞལ་བྱ་ཡིན་དགོས་པའི་ཕྱིར་ཏེ། གཞི་གྲུབ་ན། དེའི་རྒྱུད་ཀྱི་རྗེས་དཔག་གི་
དངོས་ཀྱི་གཞལ་བྱ་ཡིན་དགོས་པའི་ཕྱིར། ཁ་ཅིག །གང་ཟག་གི་བདག་མེད་
ཆོས་ཅན། དེར་ཐལ། དེའི་ཕྱིར། གང་ཟག་གི་བདག་མེད་རྟོགས་པའི་རྣལ་
འབྱོར་མངོན་སུམ་གྱི་ཡུལ་ཡིན་པའི་ཕྱིར་ཏེ། དེ་ལ་གསལ་བར་སྣང་བའི་ཕྱིར།
རྟགས་གྲུབ་སྟེ།  གང་ཟག་གི་བདག་མེད་རྟོགས་པའི་རྗེས་དཔག་གི་རྒྱུན་
གོམས་པ་ལ་བརྟེན་ནས་གོམས་བྱའི་དོན་ལ་གསལ་སྣང་འབྱུང་ཚུལ་གཅིག་
ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་ཕྱིར་ཡང་དག་ཡང་དག་མིན། །
གང་གང་ཤིན་ཏུ་གོམས་གྱུར་པ། །ཞེས་གསུངས་པའི་ཕྱིར་རོ། །གསལ་སྣང་
འབྱུང་ཚུལ་ལ། ཁ་ཅིག །སྤྱི་དོན་རིགས་རྒྱན་གྱི་དགོངས་པ་བྱས་ནས། གང་
ཟག་གི་བདག་མེད་རྟོགས་པའི་རྗེས་དཔག་གི་རྒྱུན་གོམས་པ་ལ་བརྟེན་ནས།
གང་ཟག་གི་བདག་གིས་དབེན་པའི་འདུ་བྱེད་ཀྱི་ཕུང་པོ་ལ་( ༢༢ན) གསལ་
སྣང་འབྱུང་བ་ཡིན་ནོ་ཟེར་ན། གང་ཟག་གི་བདག་གིས་སྟོང་པའི་འདུ་བྱེད་ཀྱི་
ཕུང་པོ་དེ། གང་ཟག་གི་བདག་མེད་རྟོགས་པའི་རྣལ་འབྱོར་མངོན་སུམ་གྱི་
སྣང་ཡུལ་དུ་ཐལ། འདོད་པའི་ཕྱིར། འདོད་ན། དེ་ཆོས་ཅན། ཕྲ་བའི་མི་རྟག་
པར་ཐལ། འདོད་པའི་ཕྱིར། འདོད་ན། ཁྱོད་མངོན་སུམ་གྱིས་རྟོགས་པའི་སོ་
སོ་སྐྱེ་བོ་མེད་པར་ཐལ་ལོ། །འདོད་མི་ནུས་ཏེ། གང་ཟག་གི་བདག་གིས་དབེན་
པའི་བུམ་པ་མངོན་སུམ་དུ་རྟོགས་པའི་སོ་སྐྱེ་ཡོད་པའི་ཕྱིར།
༈ རང་ལུགས་ནི། གང་ཟག་གི་བདག་མེད་རྟོགས་པའི་རྗེས་དཔག་གི་རྒྱུན་
གོམས་པ་ལ་བརྟེན་ནས། གང་ཟག་མི་རྟག་པ་ལ་གསལ་སྣང་འབྱུང་བ་ཡིན་ཏེ།
གང་ཟག་མི་རྟག་པ་དེ་གང་ཟག་གི་བདག་མེད་རྟོགས་པའི་རྣལ་འབྱོར་
མངོན་སུམ་གྱི་སྣང་ཡུལ་དུ་གྱུར་པའི་རང་མཚན་ཡིན་པའི་ཕྱིར་ཏེ། དེ་འདྲའི་
རྣལ་འབྱོར་མངོན་སུམ་དེས་གང་ཟག་མི་རྟག་པ་མངོན་སུམ་གྱིས་རྟོགས་པའི་

ཤུགས་ལ་གང་ཟག་གི་བདག་མེད་རྟོགས་པའི་ཕྱིར། དེ་སྐད་དུ་ཡང་། མཁས་
གྲུབ་རྗེའི་ལྟ་བའི་དོགས་གཅོད་ལས། མདོ་སྡེ་པས་འཕགས་པའི་ཡེ་ཤེས་ཀྱིས་
ཕྲ་བའི་མི་རྟག་པ་མངོན་སུམ་དུ་རྟོགས་པའི་ཤུགས་ལ་རང་སྐྱ་ཐུབ་པའི་རྫས་
ཡོད་རྣམ་པར་བཅད་པ་རྟོགས་པར་འདོད་པས། དེ་ལྟ་བདག་མེད་སྒོམ་པ
ནའང་མེད་དགག་འབའ་ཞིག་ཡིད་ལ་བྱེད་པ་མ་ཡིན་ནོ། །ཞེས་གསུངས་པའི
ཕྱིར། བྱས་པ་ལ་ཁོ་ན་རེ། རྣམ་མཁྱེན་རྟག་སྟོང་ཆོས་ཅན། རང་མཚན་དུ་ཐལ
མངོན་སུམ་གྱི་སྣང་ཡུལ་ཡིན་པའི་ཕྱིར་ཏེ། རྣམ་མཁྱེན་གང་ཟག་གི་བདག་
མེད་( ༢༢་)དུ་རྟོགས་པའི་སློབ་པའི་རྣལ་འབྱོར་མངོན་སུམ་གྱི་སྣང་ཡུལ་ཡིན་
པའི་ཕྱིར། རྟགས་གྲུབ་སྟེ། དེའི་སྣང་ཡུལ་ཅིག་ཡོད། རྣམ་མཁྱེན་དེ་ཡང་དེ་མ་
ཡིན། རྣམ་མཁྱེན་གྱི་སྟེང་གི་གང་ཟག་གི་བདག་གིས་སྟོང་པའི་དངོས་པོ་དེ་
ཡང་དེ་མ་ཡིན་པའི་ཕྱིར་ན་མ་ཁྱབ། དང་པོ་མ་གྲུབ་ན། དེ་ཆོས་ཅན། ཁྱོད་ཀྱི་
སྣང་ཡུལ་ཡོད་པར་ཐལ། ཁྱོད་ཤེས་པ་ཡིན་པའི་ཕྱིར། གཉིས་པ་གྲུབ་སྟེ། དེས་
རྣམ་མཁྱེན་དངོས་སུ་རྟོགས་པའི་ཕྱིར། གསུམ་པ་མ་གྲུབ་ན། དེས་རྣམ་མཁྱེན་
གྱིས་སྟེང་གི་དངོས་པོ་དངོས་སུ་རྟོགས་པར་ཐལ། འདོད་པའི་ཕྱིར། འདོད་ན།
དེས་རྣམ་མཁྱེན་མི་རྟག་པ་མངོན་སུམ་གྱིས་དངོས་སུ་རྟོགས་པར་ཐལ་ལོ། །
དེས་རྣམ་མཁྱེན་ཤེས་པ་ཡིན་པ་དངོས་སུ་རྟོགས་པར་ཐལ་ལོ། །འདོད་མི་ནུས་
ཏེ། རྣམ་མཁྱེན་ཤེས་པ་ཡིན་པ་དེ་རྣམ་མཁྱེན་ཡིན་པའི་ཕྱིར་ཏེ། རྣམ་མཁྱེན་
ཚད་མ་ཡིན་པ་དེ་རྣམ་མཁྱེན་ཡིན་པའི་ཕྱིར་ཏེ། མངོན་སུམ་ཚད་མ་ཡིན་པ་
མངོན་སུམ་ཡིན་པའི་ཕྱིར། ཡང་ཁོ་ན་རེ། རྣམ་མཁྱེན་རྟག་སྟོང་ཆོས་ཅན།
མངོན་སུམ་གྱི་སྣང་ཡུལ་དུ་ཐལ རྣམ་མཁྱེན་རྟག་པར་འཛིན་པའི་རྟོག་པའི་
དངོས་གཉེན་བར་ཆད་མེད་ལམ་གྱི་དངོས་ཀྱི་གཞལ་བྱ་ཡིན་པའི་ཕྱིར་ཏེ།
དེའི་དངོས་ཀྱི་གཞལ་བྱ་ཅིག་ཡོད་པའི་ཕྱིར། དེ་འདྲའི་བར་ཆད་མེད་ལམ་
ཡོད་པའི་ཕྱིར། དེ་འདྲའི་རྟོག་པ་དེ་སྒྲིབ་པ་ཡིན་པའི་ཕྱིར་ཏེ། དེ་སྤང་བྱ་ཡིན་

པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྤངས་པའི་གང་ཟག་ཡོད་པའི་ཕྱིར་
ཟེར་ན། ཁོ་རང་ལ་དེ་འདྲའི་བར་ཆད་མེད་ལམ་དེས་རྣམ་མཁྱེན་མི་རྟག་པ་
དེ་དངོས་སུ་རྟོགས་པར་ཐལ། དེས་རྣམ་མཁྱེན་རྟག་སྟོང་དུ་( ༢ ༣ན) དངོས་སུ་
རྟོགས་པའི་ཕྱིར། འདོད་ན། དེས་རྣམ་མཁྱེན་དེ་དངོས་སུ་རྟོགས་པར་ཐལ་ལོ།།
ཡང་ཁོ་ན་རེ། གང་ཟག་གི་བདག་མེད་ཆོས་ཅན། རང་མཚན་དུ་ཐལ། མངོན་
སུམ་གྱི་དེའི་ཕྱིར། གང་ཟག་གི་བདག་འཛིན་གྱི་དངོས་གཉེན་བར་ཆད་མེད་
ལམ་གྱི་སྣང་ཡུལ་ཡིན་པའི་ཕྱིར། རྟགས་གྲུབ་སྟེ། དེའི་སྣང་ཡུལ་ཡོད་པའི་ཕྱིར་
ན་མ་ཁྱབ་སྟེ། གང་ཟག་མི་རྟག་པ་དེ་དེའི་སྣང་ཡུལ་ཡིན་པའི་ཕྱིར། ཁ་ཅིག་ན་
རེ། གང་ཟག་གི་བདག་མེད་ཀྱི་ཁྱད་པར་དུ་བྱས་པའི་ཕུང་པོ་དེ། གང་ཟག་གི་
བདག་འཛིན་གྱི་དངོས་གཉེན་བར་ཆད་མེད་ལམ་གྱི་གཞལ་བྱ་ཡིན་ཟེར་ན།
དེ་འདྲ་བའི་ཕུང་པོ་དེ།ཕུང་པོ་གང་ཟག་གི་བདག་ཏུ་འཛིན་པའི་བདག་
འཛིན་གྱི་དངོས་གཉེན་བ ར་ཆད་མེད་ལམ་གྱི་དངོས་ཀྱི་གཞལ་བྱར་ཐལ།
དམ་བཅའ་འཐད་པའི་ཕྱིར། འདོད་ན། དེས་ཁྱད་པར་དུ་བྱས་པའི་རྣམ་
མཁྱེན་དེ། རྣམ་མཁྱེན་གང་ཟག་གི་བདག་ཏུ་འཛིན་པའི་བདག་འཛིན་གྱི་
དངོས་གཉེན་བར་ཆད་མེད་ལམ་གྱི་དངོས་ཀྱི་གཞལ་བྱར་ཐལ། འདོད་པའི་
ཕྱིར། འདོད་མི་ནུས་ཏེ། རྣམ་མཁྱེན་དེ་སངས་འཕགས་ནང་ཕན་ཚུན་ཁོ་ནའི་
མངོན་སུམ་གྱི་སྤྱོད་ཡུལ་ཡིན་པའི་ཕྱིར། འོ་ན། དེ་འདྲའི་བར་ཆད་མེད་ལམ་
དེའི་དངོས་ཀྱི་གཞལ་བྱ་གང་ཞེ་ན། དེ་ཡོད་དེ། གང་ཟག་མི་རྟག་པ་དེ་དེ་ཡིན་
པའི་ཕྱིར། བྱས་པ་ལ་ཁོ་ན་རེ། དེ་འདྲའི་བར་ཆད་མེད་ལམ་དེས་གང་ཟག་མི་
རྟག་པ་དངོས་སུ་རྟོགས་པར་ཐལ། དམ་བཅའ་འཐད་པའི་ཕྱིར། འདོད་ན།
ང་ཟག་གི་བདག་མེད་དུ་རྟོགས་པའི་( ༢༣བ) རྣལ་འབྱོར་མངོན་
སུམ་དེས་ཀྱང་གང་ཟག་མི་རྟག་པ་དངོས་སུ་རྟོགས་པར་ཐལ། འདོད་པའི་
ཕྱིར། འདོད་ན་། རྣམ་མཁྱེན་གང་ཟག་གི་བདག་མེད་དུ་རྟོགས་པའི་ཚད་མ་

དེས་ཀྱང་གང་ཟག་མི་རྟག་པ་དངོས་སུ་རྟོགས་པར་ཐལ། འདོད་པའི་ཕྱིར་ན་
མ་ཁྱབ། འདོད་ན། རྣམ་མཁྱེན་དེར་རྟོགས་པའི་བློ་དེས་ཀྱང་དེ་ལྟར་རྟོགས་
པར་ཐལ་ལོ། །
༈ རང་ལུགས་ནི། རྟགས་འགོད་པ། ཚུལ་སྒྲུབ་པ། བསལ་བྱའི་སྒྲོ་འདོགས་
ངོས་བཟུང་བ། གྲངས་ངེས་ཀྱི་དོན་བཤད་པ། ཕུང་གསུམ་སེལ་བྱེད་ཀྱི་རིགས་
པ་བཤད་པ་དང་ལྔ། དང་པོ་ནི། མདུན་གྱི་གཞི་འདིར་ཆོས་ཅན། ཚད་མ་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་ཏེ། གཞལ་བྱ་ལ་རང་སྤྱི་གཉིས་སུ་
གྲངས་ངེས་པའི་ཕྱིར།གཉིས་པ་ཚུལ་སྒྲུབ་པ་ལ། རྟགས་སྒྲུབ་བཞི་བཤད་པ་
དང་། ཁྱབ་སྒྲུབ་བཤད་པ་གཉིས། དང་པོ་ནི། མདུན་གྱི་གཞི་འདིར་ཆོས་ཅན།
གཞལ་བྱ་ལ་རང་སྤྱི་གཉིས་སུ་གྲངས་ངེས་ཏེ། གཞལ་བྱ་ལ་དོན་བྱེད་ནུས་ང་
དང་། མི་ནུས་པའི་ཆོས་གཉིས་སུ་གྲངས་ངེས་པའི་ཕྱིར། ཞེས་སོགས་བཞི་
འགོད་པ་ཡིན་ནོ། །གཉིས་པ་ཁྱབ་སྒྲུབ་ནི། གཞལ་བྱ་ལ་རང་སྤྱི་གཉིས་སུ་
གྲངས་ངེས་ན། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པས་
ཁྱབ་སྟེ། རང་གི་བཟུང་དོན་ལ་བརྟེན་ནས་རང་མཚན་མངོན་དུ་གྱུར་པའི་
ཚུལ་གྱིས་འཇལ་བའི་ཚད་མ་ཡིན་ན།མངོན་སུམ་གྱི་ཚད་མ་ཡིན་པས་ཁྱབ།
རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྤྱི་མཚན་ལྐོག་ཏུ་
གྱུར་པའི་ཚུལ་གྱིས་འཇལ་བའི་ཚད་མ་ཡིན་ན། རྗེས་སུ་དཔག་པའི་ཚད་མ་
( ༢༤ན)ཡིན་པས་ཁྱབ་པའི་ཕྱིར།
༈ གསུམ་པ་བསལ་བྱའི་སྒྲོ་འདོགས་ངོས་བཟུང་བ་ལ་སྒྲོ་འདོགས་དངོས་
བཤད་པ་དང་། སྒྲོ་འདོགས་ཀྱི་རིགས་གནས་བཤད་པ་གཉིས། དང་པོ་ནི།
ཚད་མའི་གྲངས་ངེས་ཡང་ཡིན། དེའི་གྲངས་ངེས་མ་ཡིན་པ་ཡང་ཡིན་པའི་
གཞི་མཐུན་འཛིན་པའི་རྟོག་པ་དེ། ཚད་མའི་གྲངས་ངེས་ལ་སྒྲོ་འདོགས་པའི
སྒྲོ་འདོགས་དངོས་ཡིན། གཉིས་པ་ལ་དབྱེ་ན། གྲངས་མང་བར་སྒྲོ་འདོགས

པའི་སྒྲོ་འདོགས་དང་། གྲངས་ཉུང་བར་སྒྲོ་འདོགས་པའི་སྒྲོ་འདོགས་གཉིས།
དང་པོ་ནི། ཚད་མ་ལ་གསུམ་དུ་གྲངས་ངེས་པར་སྒྲོ་འདོགས་པའི་སྒྲོ་འདོགས་
ནས། དེ་ལ་བཅུ་གཅིག་ཏུ་གྲངས་ངེས་པར་སྒྲོ་འདོགས་པའི་སྒྲོ་འདོགས་ཀྱི
བར་ལ་བྱེད། གཉིས་པ་ནི། ཚད་མ་ལ་མངོན་སུམ་གཅིག་པུར་གྲངས་ངེས་
པར་སྒྲོ་འདོགས་པའི་སྒྲོ་འདོགས་དང་། རྗེས་དཔག་ཚད་མ་མ་ཡིན་པར་སྒྲོ་
འདོགས་པའི་སྒྲོ་འདོགས་ལྟ་བུ་ལ་བྱེད། བཞི་པ་གྲངས་ངེས་ཀྱི་དོན་བཤད་པ་
ནི། ཚད་མ་ལ་མངོན་རྗེས་ཀྱི་ཚད་མ་གཉིས་སུ་དབྱེར་ཡོད། དེ་གཉིས་ལས་
གྲངས་མང་མི་དགོས་ཤིང་། དེ་གཉིས་ལས་ཉུང་ན་མི་འདུ་བ་དེ། ཚད་མ་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་པའི་དོན་ཡིན། དེར་མ་ཟད། ཚད་
མ་ལ་དེ་གཉིས་སུ་དབྱེར་ཡོད། དེ་གཉིས་ཀྱི་བར་ན་དགག་ཕྱོགས་ཀྱི་ཚད་མ་
ཕུང་གསུམ་པ་ཡང་མེད་སྒྲུབ་ཕྱོགས་ཀྱི་དེ་ཡང་མེད་པ་དེ།ཚད་མ་ལ་དེ་
གཉིས་སུ་གྲངས་ངེས་པའི་དོན་ཡིན། ལྔ་པ་ཕུང་གསུམ་སེལ་བྱེད་ཀྱི་རིགས་པ་
བཤད་པ་ལ།དགག་ཕྱོགས་ཀྱི་ཕུང་གསུམ་སེལ་བྱེད་ཀྱི་( ༢ ༤བ)རིགས་པ་
བཤད་པ་དང་། སྒྲུབ་ཕྱོགས་ཀྱི་དེ་བཤད་པ་གཉིས། དང་པོ་ནི། གཟུགས་
འཛིན་མ་འཁྲུལ་པའི་ཤེས་པ་ཆོས་ཅན། མངོན་སུམ་གྱི་ཚད་མ་ཡིན་ཏེ། རྟོག་
པ་དང་རྟོག་མེད་ཀྱི་ཤེས་པ་གང་རུང་དུ་གྱུར་པའི་གསར་དུ་མི་བསླུ་བའི་རིག་
པ་ཡིན། ཁྱོད་ཡིན་པ་ཡོད། ཁྱོད་ཡིན་པར་གྱུར་པའི་རྗེས་དཔག་མེད་པའི་ཕྱིར།
ཞེས་པའི་རིགས་པ་འདི་དང་སྒྲ་མི་རྟག་པ་ལ་གསར་དུ་མི་བསླུ་བའི་ཞེན་རིག་
ཆོས་ཅན། རྗེས་སུ་དཔག་པའི་ཚད་མ་ཡིན་ཏེ། རྟོག་པ་དང་རྟོག་མེད་ཀྱི་ཤེས་
པ་གང་རུང་དུ་གྱུར་པའི་གསར་དུ་མི་བསླུ་བའི་རིག་པ་ཡིན་ཁྱོད་ཡིན་པ་ཡོད།
ཁྱོད་ཡིན་པར་གྱུར་པའི་མངོན་སུམ་མེད་པའི་ཕྱིར་ཞེས་པའི་རིགས་པ་འདི་
ལ་བརྟེན་ནས། མངོན་རྗེས་ཀྱི་ཚད་མ་གཉིས་ཀྱི་བར་གྱི་དགག་ཕྱོགས་ཀྱི་ཚད་
མ་ཕུང་གསུམ་སེལ་ནུས་པ་ཡིན་ནོ། །གཉིས་པ་ནི། གཟུགས་འཛིན་མ་འཁྲུལ་

པའི་ཤེས་པ་མངོན་སུམ་གྱི་ཚད་མར་ཡོངས་གཅོད་ལ་གྲུབ་པའི་སྟོབས་ཀྱིས་
དེས་རྗེས་སུ་དཔག་པའི་ཚད་མ་ཡིན་པ་རྣམ་བཅད་ལ་ཁེགས་པའི་རིགས་པ ་
འདི་དང་། སྒྲ་མི་རྟག་པ་ལ་གསར་དུ་མི་བསླུ་བའི་ཞེན་རིག་རྗེས་སུ་དཔག་
པའི་ཚད་མ་ཡིན་པ་ཡོངས་གཅོད་ལ་གྲུབ་པའི་སྟོབས་ཀྱིས་དེ་མངོན་སུམ་གྱི་
ཚད་མ་ཡིན་པ་རྣམ་བཅད་ལ་ཁེགས་པའི་རིགས་པ་འདི་ལ་བརྟེན་ནས། དེ་
གཉིས་ཀྱི་བར་གྱི་སྒྲུབ་ཕྱོགས་ཀྱི་ཚད་མ་ཕུང་གསུམ་པ་སེལ་ནུས་པ་ཡིན་ནོ།
དེ་ལྟར་ན་མངོན་རྗེས་གཉིས་ཀྱི་བར་ན་དགག་ཕྱོགས་ཀྱི་ཚད་མ་ཕུང་གསུམ ་
མེད་པ་དང་། དེ་གཉིས་གང་རུང་གི་ཁོངས་སུ་མ་འདུས་པའི་ཚད་མ་མེད་པ་
རྣམས་དོན་གཅིག །དེ་གཉིས་ཀྱི་བར་ན་སྒྲུབ་( ༢༥ན) ཕྱོགས་ཀྱི་ཚད་མ་མེད་པ་
དང་། དེ་གཉིས་ཀ་ཡིན་པའི་ཚད་མ་ཕུང་གསུམ་པ་མེད་པ་རྣམས་དོན་གཅིག །
རང་མཚན་ལ་གཅིག་ཤོས་ཀྱི་ཁྱབ་པ་གཉིས་ཀ་ཡོད་དོ། །
མངོན་སུམ་གྱི་སྣང་ཡུལ་ལ་རང་མཚན་གྱིས་ཁྱབ་པ་དང་།
༈ རྩོད་པ་སྤང་པ་ལ། ཁ་ཅིག་ན་རེ། ཚད་མ་ལ་མངོན་རྗེས་གཉིས་སུ་
གྲངས་ངེས་པར་ཐལ། དེ་ལ་དེ་གཉིས་སུ་དབྱེར་ཡོད། དེ་ལ་དེ་གཉིས་ལས་
གྲངས་མང་མི་དགོས་ཤིང་། གྲངས་ཉུང་ན་མི་འདུ་བ་ཡིན་པའི་ཕྱིར། དང་པོ་
གྲུབ་སྟེ། ཚད་མར་གྱུར་པའི་མངོན་རྗེས་གང་རུང་ཡོད་པའི་ཕྱིར། གཉིས་པ་
གྲུབ་སྟེ། ཚད་མ་ཡིན་ན་མངོན་རྗེས་གང་རུང་གི་ཁོངས་སུ་འདུས་པའི་ཁྱབ་
པའི་ཕྱིར། གསུམ་པ་གྲུབ་སྟེ། ཚད་མ་ལ་མངོན་རྗེས་ཀྱི་ཚད་མ་གཉིས་ལ
གྲངས་ཉུང་ན་མི་འདུ་བ་གང་ཞིག །མངོན་རྗེས་གང་རུང་གི་ཚད་མ་ཡིན་ན།
མངོན་རྗེས་གང་རུང་ཡིན་དགོས་པའི་ཕྱིར་ན་མ་ཁྱབ་སྟེ། ཁོ་རང་ལ། ཚད་མ་
ལ་རྟོག་པ་དང་རྟོག་མེད་ཀྱི་ཤེས་པ་གཉིས་ལས་གྲངས་ཉུང་ན་མི་འདུ་བ་ཡིན་
པར་ཐལ། ཚད་མ་ལ་མངོན་རྗེས་ཀྱི་ཚད་མ་གཉིས་ལས་གྲངས་ཉུང་ན་མི་འདུ་
བ་གང་ཞིག །མངོན་རྗེས་ཀྱི་ཚད་མ་གང་རུང་ཡིན་ན། རྟོག་པ་དང་རྟོག་མེད

ཀྱི་ཤེས་པ་གང་རུང་ཡིན་དགོས་པའི་ཕྱིར། ཁྱབ་པ་ཁས། འདོད་མི་ནུས་ཏེ།
ཚད་མ་ཡིན་ན། རྟོག་པ་དང་རྟོག་མེད་ཀྱི་ཤེས་པ་གང་རུང་ཡིན་པའི་མ་ཁྱབ་
པས་ཕྱིར། ཡང་ཁོ་ན་རེ། ཚད་མ་ལ་མངོནསུམ་དང་རྗེས་དཔག་གཉིས་སུ་
གྲངས་ངེས་པར་ཐལ། དེ་ལ་གཉིས་སུ་དབྱེར་ཡོད། དེ་ལས་མང་མི་དགོས་
ཤིང་། ཉུང་ན་མི་འདུ་བ་ཡིན་པའི་ཕྱིར།( ༢༥་) དང་པོ་གྲུབ་སྟེ། དེ་ལ་དེ་
གཉིས་ཀྱི་དབྱེ་བ་ཡོད་པའི་ཕྱིར་ན་མ་ཁྱབ། འདོད་ན། དེ་གང་རུང་ཡིན་ན།
ཚད་མ་ཡིན་དགོས་པར་ཐལ་ལོ། །ཡང་ཁོ་ན་རེ། ཚུར་མཐོང་གི་རྒྱུད་ཀྱི་ཚད་མ་
དེ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པར་ཐལ། དེ་ལ་དེ་གཉིས་
སུ་ཞེས་སོགས་དེའི་ཕྱིར། དང་པོ་གྲུབ་སྟེ། དེ་ལ་དེ་གཉིས་ཀྱི་དབྱེ་བ་ཡོད་པའི་
ཕྱིར་ན་མ་ཁྱབ། ཕྱི་མ་གྲུབ་སྟེ། ཚད་མ་ལ་དེ་གཉིས་ལས་གྲངས་མང་མི་དགོས་
ཤིང་ཉུང་ན་མི་འདུ་བ་ཡིན་པ་གང་ཞིག །དེའི་རྒྱུད་ཀྱི་ཚད་མ་དེ་ཚད་མ་ལས་
ཁྱབ་ཆུང་བའི་ཕྱིར་ན་མ་ཁྱབ། རྟགས་གྲུབ་སྟེ། དེ་ཚད་མའི་བྱེ་བྲག་ཡིན་པའི་
ཕྱིར། ཁ་ཅིག་ན་རེ། ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་མ་ངེས་
པར་ཐལ། དེ་ལ་དེ་གཉིས་མ་ཡིན་པར་ཚད་མར་གྲངས་ངེས་པའི་ཕྱིར་ན་མ་
ཁྱབ། རྟགས་གྲུབ་སྟེ།! ཚད་མ་ལ་རྟགས་དངོས་གཉིས་མ་ཡིན་པའི་ཚད་མར་
གྲངས་ངེས་པའི་ཕྱིར་ཟེར་ན། འོ་ན། ཚད་མ་དེ་མངོན་རྗེས་ཀྱི་ཚད་མ་གང་
རུང་གི་ཁོངས་སུ་མ་འདུས་པར་ཐལ། དེ་དེ་གཉིས་མ་ཡིན་པའི་ཚད་མའི་
ཁོངས་སུ་འདུ་བའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་དེ་མ་ཡིན་པའི་ཚད་
མ་ཡིན་པའི་ཕྱིར། འདོད་ན། ཚད་མ་ཆོས་ཅན། དེ་གཉིས་གང་རུང་གི་ཁོངས་
སུ་འདུས་པར་ཐལ། ཚད་མ་ཡིན་པའི་ཕྱིར་ཁྱབ་སྟེ། རྣམ་ངེས་ལས། ཚད་མ་
ཡིན་ན་འདི་གཉིས་ཁོ་ནར་འདུས་པའི་ཕྱིར། ཞེས་གསུངས་པའི་ཕྱིར། བྱས་པ་
ལ་ཁོ་ན་རེ། མངོན་རྗེས་གཉིས་ཆོས་ཅན། མངོན་རྗེས་གང་རུང་གི་ཁོངས་སུ་
འདུས་པར་ཐལ། ཚད་མ་ཡིན་པའི་ཕྱིར། འདོད་ན་དེ་ཆོས་ཅན། མངོན་སུམ་

གྱི་ཁོངས་སུ་འདུས་( ༢༦ན)པར་ཐལ། འདོད་པ་གང་ཞིག །རྗེས་དཔག་གི་
ཁོངས་སུ་མ་འདུས་པའི་ཕྱིར་ན་མ་ཁྱབ།
༈ འོ་ན། མངོན་སུམ་ཆོས་ཅན། མངོན་སུམ་གྱི་བྱེ་བྲག་གི་ཁོངས་སུ་འདུས་
པར་ཐལ། དེ་གང་རུང་གི་བྱེ་བྲག་གི་ཁོངས་སུ་འདུས་པ་གང་ཞིག །རྗེས་
དཔག་གི་བྱེ་བྲག་གི་ཁོངས་སུ་མ་འདུས་པའི་ཕྱིར་ཏེ། རྗེས་དཔག་གི་བྱེ་བྲག་
མ་ཡིན་པའི་ཕྱིར། རྩ་བར་འདོད་མི་ནུས་ཏེ། ཁོ་ཁོ་དང་གཅིག་ཡིན་པའི་ཕྱིར། །
༈ ། དོན་དམ་དོན་བྱེད་ནུས་པ་གང༌། ཞེས་སོགས་རྐང་པ་བཞི་ཡི་སྐབས་སུ་
སྦྱོར་བ་འགོད་པ་དང་། མཐའ་དཔྱད་པ་གཉིས། དང་པོ་ནི། དོན་དམ་པར་
དོན་བྱེད་ནུས་པ་ཆོས་ཅན། དོན་དམ་དུ་ཡོད་པ་ཡིན་ཏེ། རྟོག་པས་སྒྲོ་མ་
བཏགས་པར་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ་
ཡིན་པའི་ཕྱིར་ཁྱབ་སྟེ། དེ་འདྲ་བ་དེ་རང་མཚན་གྱི་མཚན་ཉིད་ཡིན་པའི་ཕྱིར།
དོན་བྱེད་མི་ནུས་པའི་ཆོས་ཆོས་ཅན། ཀུན་རྫོབ་ཏུ་ཡོད་པ་ཡིན་ཏེ། རྟོག་པས་
སྒྲོ་བཏགས་པའི་ཆོས་ཡིན་པའི་ཕྱིར། ཁྱབ་སྟེ། དེ་འདྲའི་ཆོས་སྤྱི་མཚན་གྱི་
མཚན་ཉིད་ཡིན་པའི་ཕྱིར། དེ་ལྟར་ན་སྦྱོར་འགོད་འདི་གཉིས་འཐད་དེ། ཐར་
ལམ་གསལ་བྱེད་ལས། གཞུང་འདིས་དོན་དམ་དུ་ཡོད་པ་དང་ཀུན་རྫོབ་ཏུ་
ཡོད་པའི་མཚན་གཞི་ངོས་བཟུང་ནས་སྒྲུབ་བྱེད་དོན་གྱིས་འཕངས་པའི་སྒྲུབ་
བྱེད་དེ་དག་རང་མཚན་གྱི་མཚན་ཉིད་དང་སྤྱི་མཚན་གྱི་མཚན་ཉིད་དུ་
བཤད་དོ། །ཞེས་གསུངས་པའི་ཕྱིར། །
༈ མཐའ་དཔྱད་པ་ལ། ཁ་ཅིག་ན་རེ། རང་ཉིད་མངོན་སུམ་དུ་རྟོགས་པའི་
བློ་དོན་དམ་པས་རྟོགས་པར་བྱ་བ་དེ། དོན་དམ་བདེན་པའི་( ༢༦བ)མཚན་
ཉིད་དང་། རང་ཉིད་དོན་སྤྱིའི་ཚུལ་གྱིས་རྟོགས་པའི་བློ་ཀུན་རྫོབ་པས་རྟོགས་
པར་བྱ་བ་དེ། ཀུན་རྫོབ་བདེན་པའི་མཚན་ཉིད་ཟེར་ན། དང་པོ་ལ། འགོག་
བདེན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།

འགོག་བདེན་མངོན་སུམ་དུ་རྟོགས་པའི་བློ་དོན་དམ་པ་ཡོད་པའི་ཕྱིར། དེ་
མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཡོད་པའི་ཕྱིར་ཏེ། བདེན་
བཞི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་དེ་ཡོད་པའི་ཕྱིར། དེ་
བཅུ་དྲུག་མངོན་སུམ་རྟོགས་པའི་ཡེ་ཤེས་དེ་རྣལ་འབྱོར་མངོན་སུམ་ཡིན་པའི་
ཕྱིར། རྣལ་འབྱོར་ཤེས་པ་སྔར་བཤད་པ། ཞེས་སོགས་རྐང་པ་གཉིས་གསུངས་
པའི་ཕྱིར། བྱས་པ་ལ་ཁོ་ན་རེ། རྣམ་མཁྱེན་གྱིས་འགོག་བདེན་མངོན་སུམ་དུ་
རྟོགས་པར་ཐལ། འགོག་བདེན་མངོན་སུམ་དུ་རྟོགས་པའི་རྣལ་འབྱོར་མངོན་
སུམ་ཡོད་པའི་ཕྱིར། འདོད་ན། སྟོན་པས་འགོག་བདེན་མངོན་སུམ་དུ་རྟོགས་
པར་ཐལ། འདོད་པའི་ཕྱིར། འདོད་ན། འཇུག་པའི་ཊིཀ་ཆེན་ལས། རིགས་པ་
དྲུག་ཅུ་པའི་འགྲེལ་པར། རང་ལུགས་ལ་སྟོན་པས་འགོག་བདེན་མངོན་སུམ་
གྱི་ཤེས་པ་ཞལ་གྱི་བཞེད་ལ། ། དངོས་སྨྲ་པ་མངོན་སུམ་ཚད་མ་དངོས་པོ་རང་
མཚན་གྱི་ཡུལ་ཅན་དུ་འདོད་པ་དེ་ལ་དེ་མི་རུང་བ་དང༌། ཞེས་གསུངས་པ་མི་
འཐད་པར་ཐལ། འདོད་པའི་ཕྱིར་ཟེར་ན་མ་ཁྱབ་སྟེ། སྟོན་པས་འགོག་བདེན་
དངོས་སུ་མ་རྟོགས་པ་དེ། ལུང་དེའི་དོན་ཡིན་པའི་ཕྱིར་དེ་ལྟར་མ་ཡིན་ན།
སྟོན་པས་འགོག་བདེན་མངོན་སུམ་དུ་རྟོགས་པར་ཐལ། རྣལ་འབྱོར་མངོན་
སུམ་གྱི་དེ་མངོན་སུམ་དུ་རྟོགས་པའི་ཕྱིར་( ༢༧ན) ཏེ། དེ་མངོན་སུམ་དུ་རྟོགས་
པའི་རྣལ་འབྱོར་མངོན་སུམ་ཡོད་པའི་ཕྱིར་ཏེ། གང་ཟག་གི་བདག་མེད་
རྟོགས་པའི་དེ་ཡོད་པའི་ཕྱིར་ཏེ། དེ་འདྲའི་རྣལ་འབྱོར་མངོན་སུམ་གྱི་གཟུང་
ཡུལ་དུ་གྱུར་པའི་རང་མཚན་ཡོད་ལ། དེས་གང་ཟག་གིས་བདག་མེད་གཟུང་
ཡུལ་དུ་མི་བྱེད་པའི་ཁྱད་པར་འཐད་པའི་ཕྱིར། རྣམ་ངེས་ཌཱིཀ་ཆེན་ལས། རྣལ་
འབྱོར་མངོན་སུམ་འདིའི་གཟུང་ངོར་དགག་གཞི་རང་མཚན་འབའ་ཞིག་
སྣང་བ་ཡིན་གྱི། གང་ཟག་གི་བདག་བཀག་པའི་མེད་དགག་གཟུང་ངོར་ཁས་
ལེན་པ་ནི་མ་ཡིན་ནོ། །ཞེས་གསུངས་པའི་ཕྱིར། མཚན་ཉིད་གཉིས་པ་ལ། བུམ་

པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། བུམ་འཛིན་རྟོག་
པས་རྟོགས་པར་བྱ་བ་གང་ཞིག །དེ་བློ་ཀུན་རྫོབ་པ་ཡིན་པའི་ཕྱིར། ཕྱི་མ་ངེར་
ཐལ། ལྟོ་ལྡིར་བ་ལ་དམིགས་ནས་འདི་ནི་བུམ་པའོ་སྙམ་དུ་འཛིན་པའི་རྟོག པ་
དེ་བློ་ཀུན་རྫོབ་པ་ཡིན་པའི་ཕྱིར་ཏེ། ཚད་མ་མདོ་ལས། འཁྲུལ་དང་ཀུན་རྫོབ་
ཤེས་པ་དང་། ཞེས་གསུངས་པའི་ཕྱིར། ཁ་ཅིག་ན་རེ། དོན་དམ་པར་དོན་བྱེད་
ནུས་པ་རང་མཚན་གྱི་མཚན་ཉིད་དང༌། དེ་ལྟར་མི་ནུས་པའི་ཆོས་སྤྱི་མཚན་
གྱི་མཚན་ཉིད་ཟེར་ན། རང་མཚན་ཚད་མས་ངེས་པའི་གང་ཟག་ཡིན་ན། རང་
མཚན་དོན་དམ་པར་དོན་བྱེད་ནུས་པར་ཚད་མས་ངེས་པའི་གང་ཟག་ཡིན་
དགོས་པར་ཐལ། མཚན་ཉིད་དང་པོ་དེའི་ཕྱིར། འདོད་ན། སེམས་ཙམ་པ་
ཆོས་ཅན། དེར་ཐལ་དེའི་ཕྱིར། གཞན་དབང་རང་མཚན་དུ་ཚད་མས་ངེས་
པའི་གང་ཟག་ཡིན་པའི་ཕྱིར། དེ་རང་གི་མཚན་( ༢༧བ)ཉིད་ཀྱིས་གྲུབ་པར་
ཚད་མས་ངེས་པའི་གང་ཟག་ཡིན་པའི་ཕྱིར། རྟགས་གྲུབ་སྟེ། མདོ་སྡེ་རྒྱན་གྱི་
ཆེད་དུ་བྱ་བའི་གདུལ་བྱར་གྱུར་པའི་སེམས་ཙམ་པ་དེས། གཞན་དབང་རང་
མཚན་དུ་ཚད་མས་ངེས་པའི་ཕྱིར་ཏེ། དེ་འདྲའི་སེམས་ཙམ་པ་ཡོད་པའི་ཕྱིར་
ཏེ། དེ་སེམས་ཙམ་པ་བས་ཐུན་མོང་མ་ཡིན་པའི་བསྟན་བཅོས་ཡིན་པའི་ཕྱིར།
འདོད་མི་ནུས་ཏེ། སེམས་ཙམ་པས་དོན་བྱེད་མི་ནུས་པ་དང་། རང་མཚན་གྱི་
གཞི་མཐུན་ཁས་ལེན་པའི་ཕྱིར་ཏེ། དེས་སྟོང་ཉིད་དེ་འདྲ་བའི་གཞི་མཐུན་དུ་
ཁས་ལེན་པའི་ཕྱིར། གཞན་ཡང་། དོན་དམ་པར་ཞེས་སོགས་ཆོས་ཅན། རང་
རྒྱུད་པས་ཁྱོད་ཁས་ལེན་པར་ཐལ། ཁྱོད་རང་མཚན་གྱི་མཚན་ཉིད་གང་ཞིག །
དེས་དེའི་མཚན་ཉིད་ཁས་ལེན་པའི་ཕྱིར། འདོད་མི་ནུས་ཏེ། རང་རྒྱུད་པས་
བདེན་གྲུབ་ཁས་མི་ལེན་པའི་ཕྱིར། གཞན་ཡང་། སྤྱི་མཚན་ཚད་མས་ངེས་པའི་
གང་ཟག་ཡིན་ན། སྤྱི་མཚན་མཚན་ཉིད་དེར་ཚད་མས་ངེས་པའི་གང་ཟག་
ཡིན་དགོས་པར་ཐལ། མཚན་ཉིད་གཉིས་པ་འཐད་པའི་ཕྱིར། འདོད་ན། སྤྱི་

མཚན་ཚད་མས་ངེས་པའི་གང་ཟག་ཡིན་ན། དེ་དོན་བྱེད་མི་ནུས་པར་ཚད་
མས་ངེས་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན།
སྤྱི་མཚན་དོན་བྱེད་མི་ནུས་པར་སྒྲུབ་པའི་རྟགས་ཡང་དག་མེད་པར་ཐལ།
འདོད་པའི་ཕྱིར། འདོད་མི་ནུས་ཏེ། སྤྱི་མཚན་དངོས་མེད་དུ་སྒྲུབ་པའི་རྟགས་
ཡང་དག་ཡོད་པའི་ཕྱིར་ཏེ། དེ་ལྟར་སྒྲུབ་པའི་རིགས་པ་ཡང་དག་ཡོད་པའི་
ཕྱིར་ཏེ། བརྗོད་བྱ་ཉིད་ཕྱིར་དེ་དངོས་མིན། །ཞེས་པ་ནས། དེ་ནི་དངོས་མེད་
མཚན་ཉིད་ཡིན། །ཞེས་པའི་བར་གྱི་སྤྱི་མཚན་དངོས་( ༢༨ན)མེད་དུ་སྒྲུབ་པའི་
རིགས་པ་བརྒྱད་བསྟན་པའི་ཕྱིར། མཚན་ཉིད་དེ་ལ་སྐྱོན་འཕེན་པ་ཁ་ཅིག་ན་
རེ། དོན་དམ་པར་དོན་བྱེད་ནུས་པའི་ཁྱད་ཆོས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར་ཏེ། དེའི་ཁྱད་ཆོས་ཡིན་པའི་ཕྱིར་ན་མ་ཁྱབ། འདོད་མི་
ནུས་ཏེ། དེའི་ལྡོག་པ་ཁྱོད་ཀྱི་ཁྱད་ཆོས་ཡིན་པའི་ཕྱིར། བྱས་པ་ལ་ཁོ་ན་རེ།
རང་མཚན་ཡིན་ན། དོན་བྱེད་ནུས་པའི་ཆོས་ཡིན་དགོས་པར་ཐལ། དེ་ཡིན་ན།
མཚན་ཉིད་དེ་ཡིན་དགོས་པའི་ཕྱིར། འདོད་ན། དངོས་པོ་ཡིན་ན། དོན་བྱེད་
ནུས་པའི་དངོས་པོ་ཡིན་དགོས་པར་ཐལ་ལོ། །འདོད་ན། དོན་བྱེད་ནུས་པའི་
འབྲས་བུ་ཆོས་ཅན། དེར་ཐལ་དེའི་ཕྱིར། འདོད་ན། དེ་ཆོས་ཅན། དོན་བྱེད་
ནུས་པ་དང་རྫས་གཅིག་ཏུ་ཐལ། འདོད་པའི་ཕྱིར་ན་མ་ཁྱབ། གཞན་ཡང་། ཁོ་
ན་རེ། ཤེས་པ་ཡིན་ན། ཤེས་པའི་དངོས་པོ་ཡིན་དགོས་པར་ཐལ། དངོས་པོ་ལ་
དེའི་ཕྱིར། འདོད་ན། ཤེས་པ་ཡིན་ན། ཤེས་པའི་རྫས་ཡིན་དགོས་པར་ཐལ།
འདོད་པའི་ཕྱིར་ན་མ་ཁྱབ། འདོད་ན། ཤེས་པའི་ཉེར་ལེན་དུ་གྱུར་པའི་ཤེས་
པ་ཆོས་ཅན། དེར་ཐལ། དེའི་ཕྱིར། འདོད་ན་དེ་ཆོས་ཅན། ཤེས་པའི་རྫས་ཡིན་
པར་ཐལ་ལོ། །འདོད་ན། ཤེས་པ་དང་རྫས་གཅིག་ཏུ་ཐལ་ལོ། །ཁ་ཅིག་ན་རེ།
མཐར་ཐུག་དཔྱོད་པའི་རིག་ཤེས་ཚད་མའི་རྙེད་དོན་གྱི་གཙོ་བོ་དེ་དོན་དམ་
བདེན་པའི་མཚན་ཉིད་ཟེར་ན། བུམ་པ་ཆོས་ཅན། མཚན་ཉིད་དེར་ཐལ།

མཚོན་བྱ་དེའི་ཕྱིར་ཏེ། དངོས་པོ་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན། གནས་ལུགས་མཐར་ཐུག་ཏུ་ཐལ་ལོ། །བྱས་པ་ལ་ཁོ་ན་རེ། བུམ་
( ༢ ༨བ)པ་དེ་མཐར་ཐུག་དཔྱོད་པའི་དེ་ཡིན་པར་ཐལ། དེ་དོན་དམ་དཔྱོད་
པའི་རིག་ཤེས་ཚད་མའི་རྙེད་དོན་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ།
མངོན་སུམ་གྱི་ཚད་མའི་རྙེད་དོན་གང་ཞིག །མངོན་སུམ་གྱི་ཚད་མ་ཡིན་ན།
དོན་དམ་དཔྱོད་བྱེད་ཀྱི་ཚད་མ་ཡིན་དགོས་པའི་ཕྱིར། ཕྱི་མ་དེར་ཐལ། དེ་
ཡིན་ན་རང་གི་འཛིན་སྟངས་ཀྱི་ཡུལ་དུ་གྱུར་པའི་དོན་དམ་བདེན་པ་དཔྱོད་
པའི་ཚད་མ་ཡིན་དགོས་པའི་ཕྱིར་ཟེར་ན། ཁོ་རང་ལ། ཐ་སྙད་པའི་ཚད་མ་
ཡིན་ན། ཀུན་རྫོབ་དཔྱོད་བྱེད་ཀྱི་ཚད་མ་ཡིན་དགོས་པར་ཐལ། དོན་དམ་
དཔྱོད་བྱེད་ཀྱི་ཚད་མ་ཡིན་ན། མཐར་ཐུག་དཔྱོད་པའི་ཚད་མ་ཡིན་དགོས་
པའི་ཕྱིར། འདོད་ན། བུམ་པ་རྟོགས་པའི་རྗེས་དཔག་ཆོས་ཅན། དེར་ཐལ་
དེའི་ཕྱིར། རྗེས་སུ་དཔག་པའི་ཚད་མ་ཡིན་པའི་ཕྱིར། འདོད་མི་ནུས་ཏེ། དེ་
དོན་དམ་དཔྱོད་བྱེད་ཀྱི་ཚད་མ་ཡིན་པའི་ཕྱིར་ཏེ། བུམ་པ་དོན་དམ་བདེན་པ་
ཡིན་པའི་ཕྱིར། ཁ་ཅིག་ན་རེ། དོན་དམ་དཔྱོད་བྱེད་ཀྱི་ཚད་མ་དང་། ཐ་སྙད་
དཔྱོད་བྱེད་ཀྱི་ཚད་མ་འགལ་ཟེར་ན། དེ་མི་འཐད་དེ། རྣམ་མཁྱེན་དེ་ངེ་
གཉིས་ཀ་ཡིན་པའི་ཕྱིར། དེ་དེ་གཉིས་དཔྱོད་བྱེད་ཀྱི་རྣམ་མཁྱེན་ཡིན་པའི་
ཕྱིར། དེ་ཇི་ལྟ་བ་མཁྱེན་པའི་རྣམ་མཁྱེན་དང༌། ཇི་སྙེད་པ་མཁྱེན་པའི་རྣམ་
མཁྱེན་གཉིས་ཀ་ཡིན་པའི་ཕྱིར། ཁ་ཅིག་ན་རེ། དོན་དམ་དཔྱོད་བྱེད་ཀྱི་ཚད་
མའི་རྙེད་དོན། །དོན་དམ་བདེན་པའི་མཚན་ཉིད་དང་། ཀུན་རྫོབ་དཔྱོད་བྱེད་
ཀྱི་ཚད་མའི་རྙེད་དོན། ཀུན་རྫོབ་བདེན་པའི་མཚན་ཉིད་ཟེར་ན། ཤེས་བྱ་ཆོས་
ཅན། མཚོན་བྱ་དང་པོ་དེར་ཐལ། མཚན་ཉིད་དེའི་ཕྱིར། མངོན་སུམ་གྱི་ཚད་
( ༢༩ན)མའི་རྙེད་དོན་ཡིན་པའི་ཕྱིར། ཁ་ཅིག་ན་རེ། དོན་དམ་པའི་ཚད་
མའི་རྙེད་དོན། དང་པོའི་མཚན་ཉིད་དང་ཀུན་རྫོབ་པའི་ཚད་མའི་རྙེད་དོན།

གཉིས་པའི་མཚན་ཉིད་ཟེར་ན། དང་པོ་ལ་ཤེས་བྱ་ཆོས་ཅན། མཚོན་བྱ་དང་
པོ་ལ་དེར་ཐལ། མཚན་ཉིད་དེའི་ཕྱིར་ཏེ། མངོན་སུམ་གྱི་ཚད་མའི་རྙེད་དོན་
ཡིན་པའི་ཕྱིར། གཉིས་པ་ལ། བུམ་པ་ཆོས་ཅན། མཚོན་བྱ་གཉིས་པ་དེར་ཐལ།
མཚན་ཉིད་དེའི་ཕྱིར་ཏེ། བུམ་པ་རྟོགས་པའི་རྗེས་དཔག་གི་རྙེད་དོན་ཡིན་
པའི་ཕྱིར། མ་གྲུབ་ན་བུམ་པ་ཆོས་ཅན། ཁྱོད་ཁྱོད་རྟོགས་པའི་རྗེས་དཔག་གི་
དེར་ཐལ། གཞི་གྲུབ་པའི་ཕྱིར། ཁ་ཅིག་ན་རེ། དོན་དམ་པའི་ཚད་མའི་སྣང
ཡུལ། དང་པོའི་མཚན་ཉིད། ཀུན་རྫོབ་པའི་ཚད་མའི་སྣང་ཡུལ་གཉིས་པའི་
མཚན་ཉིད་ཟེར་ན། མངོན་སུམ་གྱི་ཚད་མའི་སྣང་ཡུལ་དེ་མཚན་ཉིད་དུ་ཐལ།
དང་པོ་དེ་འཐད་པའི་ཕྱིར། འདོད་ན། ཚད་མའི་སྣང་ཡུལ་མཚན་ཉིད་དུ་ཐལ།
འདོད་པའི་ཕྱིར། འདོད་ན། དེའི་ཡུལ་མཚན་ཉིད་དུ་ཐལ་ལོ། །འདོད་ན། བློའི་
ཡུལ་མཚན་ཉིད་དུ་ཐལ་ལོ། །འདོད་ན། ཡུལ་མཚན་ཉིད་དུ་ཐལ་ལོ། །འདོད་
མི་ནུས་ཏེ། བློས་རིག་པར་བྱ་བ་ཡུལ་གྱི་མཚན་ཉིད་ཡིན་པའི་ཕྱིར་ཏེ། རིགས་
གཏེར་ལས། ཡུལ་གྱི་མཚན་ཉིད་བློས་རིག་བྱ། ཞེས་གསུངས་པའི་ཕྱིར། ཁ་
ཅིག་ན་རེ། དོན་དམ་པའི་ཚད་མའི་སྣང་ཡུལ་དུ་གྱུར་པའི་སྒོ་ནས་དོན་དམ་
པའི་ཚད་མའི་རྙེད་དོན། དང་པོའི་མཚན་ཉིད། ཀུན་རྫོབ་པའི་ཞེས་སོགས།
གཉིས་པའི་མཚན་ཉིད་ཡིན་ཟེར་བ་དང༌། དོན་དམ་པའི་ཚད་མས་སྣང་བའི་
དབང་གིས་ཡོད་པར་བཞག་པ་དོན་དམ་དུ་ཡོད་པའི་མཚན་( ༢༩བ) ཉིད།
ཀུན་རྫོབ་པའི་ཚད་མ་ལ་ཞེས་སོགས་ཀུན་རྫོབ་ཏུ་ཡོད་པའི་མཚན་ཉིད་ཟེར་
ན། བུམ་པ་ཆོས་ཅན། མཚོན་བྱ་ཕྱི་མ་དེར་ཐལ། མཚན་ཉིད་དེའི་ཕྱིར། དེར་
ཐལ། རྗེས་སུ་དཔག་པའི་ཚད་མ་ལ་སྣང་བའི་དབང་གིས་ཡོད་པར་བཞག་པ་
ཡིན་པའི་ཕྱིར། དེ་ལ་སྣང་བའི་དབང་གིས་བློའི་ཡུལ་དུ་བཞག་པ་ཡིན་
ཕྱིར་ཏེ། དེ་ལ་སྣང་བའི་དབང་གིས་རྗེས་དཔག་གི་ཡུལ་དུ་བཞག་པ་ཡིན་པའི་
ཕྱིར། རྩ་བར་འདོད་མི་ནུས་ཏེ། དོན་དམ་དུ་ཡོད་པ་ཡིན་པའི་ཕྱིར་། གཞན་

ཡང་མངོན་སུམ་གྱི་ཚད་མ་ལ་སྣང་བའི་དབང་གིས་བཞག་པ་དང་། རྗེས་
དཔག་གི་ཚད་མ་ལ་སྣང་བའི་དབང་གིས་བཞག་པ་གཉིས་འགལ་བར་ཐལ།
ཀུན་རྫོབ་པའི་ཚད་མས་སྣང་བའི་དབང་གིས་བཞག་པ་སོགས་ལ་དེའི་ཕྱིར་
ཏེ། མཚན་ཉིད་ཕྱི་མ་གཉིས་འཐད་པའི་ཕྱིར། འདོད་ན། རྗེས་སུ་དཔག་
པའི་ཚད་མ་ལ་སྣང་བ་གཅིག་ཤོས་ལ་སྣང་བ་དེ་གཉིས་འགལ་བར་ཐལ་ལོ། །
འདོད་མི་ནུས་ཏེ། གཞི་གྲུབ་ན། རྗེས་སུ་དཔག་པའི་ཚད་མ་ལ་སྣང་དགོས་
པའི་ཕྱིར། བྱས་པ་ལ་ཁོ་ན་རེ།། བུམ་པ་ཆོས་ཅན་རྟོག་པ་ལ་སྣང་བའི་དབང་
གིས་ཡོད་པར་བཞག་པར་ཐལ། རྗེས་དཔག་ལ་དེའི་ཕྱིར། འདོད་ན། རྟོག་
པའི་དབང་གིས་བཞག་པར་ཐལ། འདོད་པའི་ཕྱིར་ན་མ་ཁྱབ། འདོད་ན།
རྟོག་པས་སྒྲོ་བཏགས་སུ་ཐལ་ལོ། ཁ་ཅིག་ན་རེ། ཀུན་རྫོབ་པའི་ཚད་མའི་ཡུལ་
ཡིན་ན། ཀུན་རྫོབ་ཏུ་ཡོད་པས་ཁྱབ་ཟེར་ན། བུམ་པ་ཆོས་ཅན། དེར་ཐལ།
དེའི་ཕྱིར་ཏེ། རྗེས་སུ་དཔག་པའི་ཚད་མའི་ཡུལ་ཡིན་པའི་ཕྱིར། འདོད་མི་ནུས་
ཏེ། དོན་( ༣༠ན) དམ་དུ་ཡོད་པའི་ཕྱིར། བྱས་པ་ལ་ཁོ་ན་རེ། བུམ་པ་ཆོས་ཅན།
ཀུན་རྫོབ་ཏུ་ཡོད་པར་ཐལ། ཐ་སྙད་དུ་ཡོད་པའི་ཕྱིར་ན་མ་ཁྱབ། རྟགས་གྲུབ་
སྟེ། འཇིག་རྟེན་གྱི་ཐ་སྙད་དུ་ཡོད་པའི་ཕྱིར་ཏེ། འཇིག་རྟེན་གྱི་ཐ་སྙད་དུ་བུམ་
པ་གྲགས་པའི་ཕྱིར། སངས་འཕགས་ཀྱིས་བུམ་པ་ཀུན་རྫོབ་ཏུ་ཁས་བླངས་
པར་ཐལ། དེ་དེར་ཡོད་པའི་ཕྱིར། འདོད་ན། དེ་དེས་རྫུན་པར་ཁས་བླངས་
པར་ཐལ་ལོ། །གཞན་ཡང་། དེས་བུམ་པ་བདེན་རྫུན་གཉིས་ཀར་ཁས་བླངས་
པར་ཐལ། དེ་དེས་བདེན་པར་ཁས་བླངས་གཅིག་ཤོས་ཀྱང་ཁས་བླངས་པའི་
ཕྱིར། འདོད་ན། དེ་དེ་གཉིས་ཀ་ཡིན་པར་ཐལ་ལོ། །བྱས་པ་ལ་ཁོ་ན་རེ། སངས་
འཕགས་ཀྱི་བུམ་པ་དོན་དམ་པར་ཁས་བླངས་པར་ཐལ། །དེས་དེ་བདེན་པར་
ཁས་བླངས་པའི་ཕྱིར་ན་མ་ཁྱབ། འདོད་ན། དེས་བུམ་པ་དོན་དམ་པར་ཁས་
བླངས་པའི་ཁས་བླངས་ཡོད་པར་ཐལ་ལོ། །འདོད་ན། དེས་དེར་བརྗོད་པའི་

ངག་ཡོད་པར་ཐལ་ལོ། འདོད་ན། དོན་དམ་པར་རྗོད་བྱེད་ཀྱི་སྒྲའི་བརྗོད་བྱ་
ཡོད་པར་ཐལ་ལོ། །གཞན་ཡང་། ཁོ་ན་རེ། དོན་དམ་བདེན་པ་ཡིན་ན། བདེན་
པ་ཡིན་དགོས་པར་ཐལ། ཀུན་རྫོབ་ཏུ་ཡོད་ན། ཀུན་རྫོབ་ཙམ་དུ་ཡོད་དགོས་
པའི་ཕྱིར། འདོད་ན། མེ་ལོང་ནང་གི་བྱད་བཞིན་གྱི་གཟུགས་བརྙན་ཆོས་ཅན།
དེར་ཐལ། དེའི་ཕྱིར། འདོད་ན། དེ་ཆོས་ཅན། སྣང་བ་ལྟར་དུ་གྲུབ་པར་ཐལ།
འདོད་པའི་ཕྱིར་ན་མ་ཁྱབ། འདོད་ན། བྱད་བཞིན་གྱི་གཟུགས་བརྙན་བྱད་
བཞིན་དུ་ཐལ། འདོད་པ་གང་ཞིག །བརྡ་ལ་མ་བྱང་པའི་སྐྱེས་བུའི་མིག་ཤེས་
ལ་( ༣༠བ) དེའི་གཟུགས་བརྙན་དེར་སྣང་པའི་ཕྱིར་ཟེར་ན། ཁོ་རང་ལ། དེའི་
གཟུགས་བརྙན་ཆོས་ཅན། བདེན་པ་ཡིན་པར་ཐལ། བདེན་པར་གྲུབ་པའི་
ཕྱིར་ཏེ། གཞན་དབང་ཡིན་པའི་ཕྱིར། གཞན་ཡང་། དེ་ཆོས་ཅན། བདེན་པ་
ཡིན་པར་ཐལ། བདེན་རྫུན་གང་རུང་གང་ཞིག །གཅིག་ཤོས་མ་ཡིན་པའི་ཕྱིར།
དང་པོ་གྲུབ་སྟེ། བདེན་པ་གཉིས་པོ་གང་རུང་ཡིན་པའི་ཕྱིར། ཁ་ཅིག་ན་རེ།
རྟོག་པས་སྒྲོ་མ་བཏགས་པར་ཡུལ་རང་ངོས་ནས་གྲུབ་པ་དེ། རང་མཚན་གྱི་
མཚན་ཉིད། རང་འཛིན་རྟོག་པས་སྒྲོ་བཏགས་སྤྱི་མཚན་གྱི་མཚན་ཉིད་ཟེར་
ན། དང་པོ་ལ་རི་བོང་གི་རྭ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། རྟོག་པས་སྒྲོ་མ་བཏགས་པར་ཚད་མའི་ཡུལ་རང་ངོས་ནས་གྲུབ་པའི་
ཕྱིར་ཏེ། དེས་སྒྲོ་མ་བཏགས་པ་གང་ཞིག །དེའི་དེར་གྲུབ་པའི་ཕྱིར། གཉིས་པ་
ལ་རི་བོང་གི་རྭ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་
འཛིན་རྟོག་པའི་ཞེན་ཡུལ་ཡིན་པའི་ཕྱིར། མཚན་ཉིད་གཉིས་པ་ལ་སྐྱོན་
འཕེན་པ་ཁ་ཅིག་ན་རེ། ཤེས་བྱ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན་དེ་ཆོས་ཅན། རང་འཛིན་རྟོག་པ་ཁྱོད་ལ་སྒྲོ་འདོགས་ཀྱི་
བློ་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན། རང་འཛིན་རྟོག་པ་
ལོག་ཤེས་སུ་ཐལ་ལོ། །

༈ གཞུང་འདི་གྲུབ་མཐའ་སྨྲ་བ་གང་གི་དབང་དུ་བྱས་པ་ལ། ཁོ་ན་རེ།
དོན་དམ་དོན་བྱེད་ནུས་པ་ཞེས་སོགས་ཀྱི་གཞུང་འདི། མདོ་སེམས་ཐུན་མོང་
པའི་གཞུང་ཡིན་ཟེར་ན། དེ་མ་ཡིན་པར་ཐལ། དེ་དེ་གཉིས་ཀྱི་ནང་ནས། མངོ་
སྡེ་པའི་ཐུན་མོང་མ་ཡིན་པའི་རང་གཞུང་རྣམ་དག་ཡིན་( ༣༡ན) པའི་ཕྱིར་ཏེ།
འདིས་བུམ་པ་དོན་དམ་བདེན་པའི་མཚན་གཞི་དང་། བུམ་པའི་དོན་སྤྱི་ཀུན་
རྫོབ་བདེན་པའི་མཚན་གཞིར་བསྟན་བྱའི་གཙོ་བོར་བྱས་ནས་བསྟན་པ་གང
ཞིག །སེམས་ཙམ་པས་བུམ་པ་དོན་དམ་བདེན་པར་ཁས་མི་ལེན་པའི་ཕྱིར།
གཞན་ཡང་། གཞུང་འདིས་དོན་དམ་བདེན་པའི་མཚན་གཞི་དང་། གཅིག་
ཤོས་ཀྱི་མཚན་གཞི་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། ཐལ་
ལམ་གསལ་བྱེད་ལས། གཙོ་བོར་དོན་དམ་བདེན་པའི་མཚན་གཞི་ངོས་འཛིན་
པ་ཡིན་ཏེ། རྒྱན་འགྲེལ་དུ། ཞར་ལ་ཐེག་པ་ཐ་ཤལ་གྱི་བདེན་པ་གཉིས་ཀྱི་རྣམ་
པར་བཞག་པ་བསྟན་པའི་ཕྱིར། ཞེས་གསུངས་པ་ཡང་། བདེན་གཉིས་ཀྱི་
མཚན་གཞི་ངོས་འཛིན་དུ་གསལ་ཏེ། ཞེས་གསུངས་པའི་ཕྱིར། གཞན་ཡང་
བསྟན་བཅོས་འདི་མདོ་སེམས་ཐུན་མོང་བའི་བསྟན་བཅོས་སུ་ཐལ། གཞུང་
འདི་དེ་ཡིན་པའི་ཕྱིར། འདོད་ན། འདི་སེམས་ཙམ་པའི་བསྟན་བཅོས་སུ་ཐལ།
འདོད་པའི་ཕྱིར། འདོད་ན། བསྟན་བཅོས་འདིའི་ལྟ་བ་མཐར་ཐུག་སེམས་
ཙམ་པ་ལ་སྐྱེལ་རིགས་པར་ཐལ། འདོད་པའི་ཕྱིར། འདོད་ན། དེའི་ལྟ་བ་
མཐར་ཐུག་པ་དེ། དེ་ཕྱིར་གཉིས་སྟོང་གང་ཡིན་པ། ཞེས་སོགས་ཀྱི་གཞུང་གི་
སྐབས་ནས་བསྟན་པའི་ལྟ་བ་ལ་སྐྱེལ་རིགས་པར་ཐལ་ལོ། །འདོད་ན། གཟུགས་
དང་གཟུགས་འཛིན་ཚད་མ་རྫས་གཞན་གྱིས་སྟོང་པར་རྟོགས་པའི་ལྟ་བ་དེ་
བསྟན་བཅོས་འདིའི་སྐབས་ནས་བསྟན་པའི་ལྟ་བ་མཐར་ཐུག་ཡིན་པར་ཐལ་
ལོ། །འདོད་ན། དེ་དང་དེ་འཛིན་པའི་ཚད་མ་རྫས་གཞན་མ་ཡིན་པར་ཐལ་ལོ།
བྱས་པ་ལ་ཁོ་ན་( ༣༡་) རེ། གཞུང་འདི་མདོ་སེམས་ཐུན་མོང་པའི་གཞུང་དུ་

ཐལ། དེ་དེ་ཐུན་མོང་བ་ལ་སྦྱོར་རིགས་པའི་ཕྱིར་ཏེ། ཐར་ལམ་གསལ་བྱེད་
ལས། དངོས་བསྟན་གྱི་དབང་དུ་བྱས་ན། མདོ་སེམས་གཉིས་ཀའི་ཐུན་མོང་
བའི་དབང་དུ་བྱས་པར་བཤད་དེ། དོན་བྱེད་ནུས་པ་དོན་དམ་དུ་ཡོད་པའི་
མཚན་གཞི་དང་། དོན་བྱེད་མི་ནུས་པ་ཀུན་རྫོབ་ཏུ་ཡོད་པའི་མཚན་གཞིར་
དངོས་སུ་བསྟན་ལ། ཚུལ་དེ་དེ་གཉིས་ཀས་ཐུན་མོང་དུ་བཞེད་པའི་ཕྱིར། ཞེས་
གསུངས་པའི་ཕྱིར་ན་མ་ཁྱབ་སྟེ། གཞུང་འདིས་དོན་བྱེད་ནུས་པ་དོན་དམ་
ཡོད་པའི་མཚན་གཞི་དང་། དོན་བྱེད་མི་ནུས་པའི་ཆོས་ཀུན་རྫོབ་ཏུ་ཡོད་པའི་
མཚན་གཞིར་དངོས་སུ་བསྟན་ཅིང༌།དེ་ལྟར་བསྟན་པ་དེ་མདོ་སེམས་གཉིས་
ཀས་ཁས་ལེན་པ་དེའི་དོན་ཡིན་པའི་ཕྱིར། ཁ་ཅིག་ན་རེ། གཞུང་འདི་དེ་ཐུན་
མོང་བའི་གཞུང་དུ་ཐལ། ཐར་ལམ་གསལ་བྱེད་ལས། གཏན་ལ་དབབ་བྱའི་
གཙོ་བོ་ནི། སྔར་བཤད་པ་ལྟར་དངོས་པོ་དོན་དམ་དུ་གྲུབ་མ་གྲུབ་འབའ་ཞིག་
གཏན་ལ་འབེབས་པ་ཡིན་པ་མདོ་སེམས་གཉིས་ཀའི་ཐུན་མོང་བའོ། ཞེས་
གསུངས་པའི་ཕྱིར་ན་མ་ཁྱབ་སྟེ། གཞུང་འདིས་དངོས་པོ་ལ་བདེན་གྲུབ་ཀྱི་
ཁྱབ་པ་བསྟན་བྱའི་གཙོ་བོར་བྱས་ནས་བསྟན་ཅིང་། མདོ་སེམས་གཉིས་ཀའི་
དེ་འདྲའི་ཁྱབ་པ་ཁས་ལེན་པ་དེའི་དོན་ཡིན་པའི་ཕྱིར། དེ་ལྟར་མ་ཡིན་ན།
མངོན་སུམ་རྟོག་དང་བྲལ་བ་ནི། ཞེས་སོགས་ཀྱི་གཞུང་འདི་མདོ་སེམས་ཐུན་
མོང་བའི་གཞུང་དུ་ཐལ། འདིས་མངོན་སུམ་ལ་རྟོག་བྲལ་གྱིས་ཁྱབ་པ་བསྟན་
བྱའི་གཙོ་བོར་བྱས་ནས་བསྟན་པ་གང་ཞིག །དེ་གཉིས་ཀས་དེ་འདྲའི་ཁྱབ་པ་
ཁས་ལེན་( ༣༢ན)པའི་ཕྱིར། འདོད་ན། མངོན་སུམ་རྟོག་དང་བྲལ་བ་ནི། །ཞེས་
པ་ནས། བརྟེན་ནས་མིག་བློ་སྐྱེ་བར་འགྱུར། །ཞེས་པའི་བར་གྱི་གཞུང་འདི་
ཡང་དེ་ཐུན་མོང་བའི་གཞུང་དུ་ཐལ། འདོད་པའི་ཕྱིར། འདོད་མི་ནུས་ཏེ།
སྐབས་འདིར་གཟུང་དོན་ཅན་གྱི་དབང་མངོན་བསྟན་བྱའི་གཙོ་བོ་བྱས་ནས་
བསྟན་པ་གང་ཞིག །སེམས་ཙམ་པས་དེ་འདྲའི་དབང་མངོན་ཁས་མི་ལེན་

པའི་ཕྱིར། ཁྱབ་སྟེ། འཐད་ལྡན་ལས། རབ་ཏུ་བྱེད་པ་ཅུང་ཟད་བཤད་པ་འདི་
ཐམས་ཅད་རྣམ་པར་རིགས་པ་སྨྲ་བའི་ལུགས་ལ་སྦྱར་བར་བྱ་བ་མ་ཡིན་ཏེ།
དོན་གྱི་མཐུ་ལས་ཡང་དག་སྐྱེ་བ་ཉིད་ཀྱི་ཕྱིར་རོ། །ཞེས་གསུངས་པའི་ཕྱིར།
གཞན་ཡང་། གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་གཞུང་འདི་ཡང་
མདོ་སེམས་ཐུན་མོང་བའི་དེར་ཐལ། དོན་དམ་དོན་བྱེད་ཅེས་སོགས་དེ་ཡིན་
པའི་ཕྱིར། འདོད་ན། དོན་བྱེད་ནུས་དང་མི་ནུས་ཕྱིར། ཞེས་པའི་གཞུང་འདི་
ཡང་དེར་ཐལ། འདོད་པ་གང་ཞིག །གཞུང་འདི། གཞལ་བྱ་གཉིས་ཕྱིར་
ཚད་མ་གཉིས། ཞེས་པའི་རྟགས་བསྒྲུབ་འཆད་བྱེད་ཀྱི་གཞུང་ཡིན་པའི་ཕྱིར།
འདོད་ན། དེ་སེམས་ཙམ་པའི་གཞུང་དུ་ཐལ་ལོ། འདོད་ན། སེམས་ཙམ་པས་
གཞལ་བྱ་ལ་དོན་བྱེད་ནུས་པ་དང་མི་ནུས་པའི་ཆོས་གཉིས་སུ་གྲངས་ངེས་
པའི་རྟགས་ལས། གཞལ་བྱ་ལ་རང་སྤྱི་གཉིས་སུ་གྲངས་ངེས་པར་སྒྲུབ་ནུས་
པར་ཁས་ལེན་པར་ཐལ་ལོ། །འདོད་ན། དེས་དོན་བྱེད་མི་ནུས་པའི་ཆོས་ཡིན་
ན། སྤྱི་མཚན་ཡིན་པས་ཁྱབ་པ་ཁས་ལེན་པར་ཐལ་ལོ། །འདོད་མི་ནུས་ཏེ།
དེས་དོན་བྱེད་མི་ནུས་པའི་ཆོས་( ༣༢་) དང་། དོན་དམ་དུ་ཡོད་པའི་གཞི་
མཐུན་ཁས་ལེན་པའི་ཕྱིར། གཞན་ཡང་། གཞན་ནི་ཀུན་རྫོབ་ཡོད་པ་སྟེ། ཞེས་
པའི་གཞུང་འདི་སེམས་ཙམ་པའི་གཞུང་དུ་ཐལ། དོན་དམ་ཞེས་སོགས་དེའི་
ཕྱིར། འདོད་ན། སེམས་ཙམ་པས་དོན་བྱེད་མི་ནུས་པའི་ཆོས་ཡིན་ན། ཀུན་
རྫོབ་ཏུ་ཡོད་པས་ཁྱབ་པ་ཁས་ལེན་པར་ཐལ་ལོ། །འདོད་མི་ནུས་ཏེ། དེས་ངེ་
ལྟར་མི་ནུས་པའི་ཆོས་དང༌། དོན་དམ་ཡོད་པའི་གཞི་མཐུན་ཁས་ལེན་པའི་
ཕྱིར་ཏེ། དེས་སྟོང་ཉིད་དེ་འདྲའི་གཞི་མཐུན་དུ་ཁས་ལེན་པའི་ཕྱིར། །
༈ རང་ལུགས་ནི། གཞུང་འདི་བཀོད་པའི་དགོས་པ་བཤད་པ། བདེན་
གཉིས་སོ་སོའི་མཚན་ཉིད་མཚན་གཞི་གང་གཙོ་བོར་སྟོན་པ། གཞུང་འདི་
གྲུབ་མཐའ་སྨྲ་བ་གང་གི་དབང་དུ་བྱས་པ། བདེན་གཉིས་ཀྱི་རྣམ་བཞག་

གཏན་ལ་ཕབ་པ་དང་བཞི། དང་པོ་ནི། དོན་དམ་བྱེད་ནུས་པ་གང་། ཞེས་
སོགས་ཀྱི་གཞུང་གསུངས་པ་ལ་དགོས་པ་ཡོད་དེ། དངོས་སྨྲ་བ་དང་ངོ་བོ་ཉིད་
མེད་པར་སྨྲ་བ་གཉིས་རྩོད་པའི་རྩོད་གཞིར་གྱུར་པའི་དངོས་པོ་བདེན་གྲུབ་
ཏུ་བསྟན་པར་བྱ་བའི་ཆེད་ཡིན་པའི་ཕྱིར། གཉིས་པ་ནི། དོན་དམ་དོན་བྱེད་
ནུས་པ་གང་། །ཞེས་པའི་གཞུང་འདིའི་དོན་དམ་བདེན་པའི་མཚན་གཞི་དང་།
ཀུན་རྫོབ་བདེན་པའི་མཚན་གཞི་གཉིས་བསྟན་བྱའི་གཙོ་བོར་བྱས་ནས་
བསྟན་པ་ཡིན་ཏེ། ཐར་ལམ་གསལ་བྱེད་ལས། གཙོ་བོ་ནི་བདེན་པ་གཉིས་ཀྱི་
མཚན་གཞི་ངོས་འཛིན་པ་ཡིན་ཏེ། ཞེས་སོགས་གསུངས་པའི་ཕྱིར། གསུམ་པ་
ནི། གཞུང་འདི་མདོ་སེམས་གཉིས་ཀྱི་ནང་ནས་མདོ་སྡེ་པའི་ཐུན་མོང་མ་ཡིན་
པའི་རང་གཞུང་རྣམ་( ༣༣ན) དག་ཡིན་ཏེ། གཞུང་འདི་དེ་གཉིས་ཀྱི་ནང་ནས་
མདོ་སྡེ་བའི་ཐུན་མོང་མ་ཡིན་པའི་བདེན་གཉིས་ཀྱི་རྣམ་བཞག་བསྟན་བྱའི་
གཙོ་བོར་བྱས་ནས་སྟོན་པའི་ཕྱིར་ཏེ། ཐར་ལམ་གསལ་བྱེད་ལས། ཚིག་ཟུར་ལ་
དོན་དམ་བདེན་པ་དང་ཀུན་རྫོབ་བདེན་པའི་མཚན་གཞི་མི་གསལ་ཡང་དོན་
དེ་ལྟར་སྦྱོར་ན་མདོ་སྡེ་འབའ་ཞིག་གི་དབང་དུ་བྱས་ཏེ། ཞེས་གསུངས་པའི་
ཕྱིར། བཞི་པ་བདེན་གཉིས་ཀྱི་རྣམ་བཞག་གཏན་ལ་ཕབ་པ་ལ། བྱེ་བྲག་སྨྲ་
བའི་ལུགས་དང་། མདོ་སྡེ་བའི་ལུགས་གཉིས། དང་པོ་ནི། བཅོམ་པའམ་བློས་
བསལ་བ་ན། རང་འཛིན་གྱི་བློ་འདོར་བའི་ཆོས། ཀུན་རྫོབ་བདེན་པའི་མཚན་
ཉིད། དེ་ལྟར་མི་འདོར་བའི་ཆོས་དོན་དམ་བདེན་པའི་མཚན་ཉིད། མཚན་
གཞི་བུམ་པ་དང༌། བུམ་ནང་གི་ཆུ་ལྟ་བུ། ཀུན་རྫོབ་བདེན་པའི་མཚན་གཞི་
ཡིན། རྡུལ་ཕྲ་རབ། ཤེས་པ། ནམ་མཁའ་ལ་སོགས་པ་དོན་དམ་བདེན་པའི་
མཚན་གཞི་ཡིན། བུམ་པ་དེ་བཅོམ་པའམ་བློས་བསལ་བ་ན། རང་འཛིན་གྱི་བློ་
འདོར་བའི་ཆོས་ཡིན་ཏེ། བུམ་པ་ཐོ་བས་བཅོམ་པ་ན་བུམ་འཛིན་གྱི་བློ་འདོར་
བའི་ཕྱིར། བུམ་ནང་གི་ཆུ་ལྟ་བུ་བློས་བསལ་བ་ན། རང་འཛིན་གྱི་བློ་འདོར་

བའི་ཆོས་ཡིན་པའི་ཕྱིར་ཏེ། ཆུ་དེའི་དྲི་དང་གཟུགས་ལ་སོགས་པའི་བློས་སོ་
སོར་བསལ་བ་ན། དེ་འཛིན་གྱི་བློ་འདོར་བའི་ཕྱིར། དེ་སྐད་དུ་ཡང་། མཛོད་
ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་
ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་གསུངས་
པའི་ཕྱིར། ཁ་ཅིག་ན་རེ། འདིའི་ཐད་( ༣༣བ) ཀྱི་མཛོད་ཀྱི་རང་འགྲེལ་དུ།
སེམས་ཙམ་པའི་ལུགས་ཀྱི་བདེན་གཉིས་ཀྱི་རྣམ་བཞག་ལོགས་སུ་གསུངས།
མདོ་སྡེ་བའི་ལུགས་ཀྱི་དེའི་རྣམ་བཞག་ལོགས་སུ་མ་གསུངས་པས། བྱེ་བྲག་སྨྲ་
བ་དང་རིགས་པའི་རྗེས་འབྲང་གི་མདོ་སྡེ་པ་གཉིས་བདེན་གཉིས་ཀྱི་རྣམ་
བཞག་ལ་མཐུན་པ་ཡིན་ནོ་ཟེར་ན། མི་འཐད་པར་ཐལ། དེ་གཉིས་སོ་སོའི་
མཚན་ཉིད་ལ་ཡང་མི་མཐུན། དེ་དེ་སོ་སོའི་མཚན་གཞི་ལ་ཡང་མི་མཐུན་པའི་
ཕྱིར། དང་པོ་གྲུབ་སྟེ། བྱེ་བྲག་སྨྲ་བས་བདེན་གཉིས་སོ་སོའི་མཚན་ཉིད་སྔར་
ལྟར་ཁས་ལེན། གཅིག་ཤོས་ཀྱིས་དེ་ལྟར་ཁས་མི་ལེན་པའི་ཕྱིར། དེ་གཉིས་
མཚན་གཞི་ལ་མི་མཐུན་པ་ཡིན་པའི་ཕྱིར་ཏེ། བྱེ་བྲག་སྨྲ་བས། བུམ་པ་ཀུན་
རྫོབ་བདེན་པར་ཁས་ལེན། གཅིག་ཤོས་ཀྱི་དེ་དོན་དམ་བདེན་པར་ཁས་ལེན་
པའི་ཕྱིར་དང་། བྱེ་བྲག་སྨྲ་བས་ནམ་མཁའ་དོན་དམ་བདེན་པའི་མཚན་
གཞིར་ཁས་ལེན། མདོ་སྡེ་པས་དེ་ཀུན་རྫོབ་བདེན་པའི་མཚན་གཞིར་ཁས་
ལེན་པའི་ཕྱིར། མདོ་སྡེ་པས་བུམ་པ་དོན་དམ་བདེན་པར་ཁས་ལེན་པ་ཡིན་ཏེ།
དེས་དེ་བདེན་གྲུབ་ཏུ་ཁས་ལེན་པའི་ཕྱིར། དེས་ས་བོན་གྱིས་མྱུ་གུ་སྐྱེད་པའི་
ནུས་པ་དེ་བདེན་གྲུབ་ཏུ་ཁས་ལེན་པའི་ཕྱིར་ཏེ། དེ་ལྟར་དུ་ཡང་། ས་བོན་
སོགས་ནི་མྱུག་སོགས་ལ། ཞེས་པའི་རྩོད་ལན་དུ་གསལ་བར་གསུངས་པའི་
ཕྱིར། ཁ་ཅིག །མཛོད་ཀྱི། བུམ་ཆུ་བཞིན་དུ་ཀུན་རྫོབ་ཏུ། ཞེས་པའི་དོན་ནི། ཁྱེ་
བྲག་སྨྲ་བས་བུམ་པ་བཏགས་ཡོད་ཁས་ལེན་པ་ཡིན་གྱི། གཞན་བྱེ་བྲག་སྨྲ་བས་
བུམ་པ་དོན་དམ་པར་ཁས་ལེན་པ་ཡིན་ཏེ། དེས་བུམ་པ་བདེན་གྲུབ་ཏུ་ཁས་

ལེན་པའི་ཕྱིར། དེས་དངོས་༥ ༣༤ན) པོ་ལ་བདེན་གྲུབ་ཀྱི་ཁྱབ་པ་ཁས་ལེན་པའི་
ཕྱིར། དེ་དངོས་སྨྲ་བ་ཡིན་པའི་ཕྱིར་ཟེར་ན། དེ་ལྟར་ཡིན་ན་བྱེ་བྲག་སྨྲ་བ།
གཞི་གྲུབ་ན་བདེན་གྲུབ་ཡིན་པས་ཁྱབ་པ་ཁས་ལེན་པར་ཐལ། དེས་གཞི་གྲུབ་
ན་དངོས་པོ་ཡིན་པས་ཁྱབ་པ་ཁས་ལེན་པ་གང་ཞིག །དེས་དངོས་པོ་ལ་བདེན་
གྲུབ་ཀྱིས་ཁྱབ་པ་ཁས་ལེན་པའི་ཕྱིར། འདོད་ན། དེས་ཀུན་རྫོབ་བདེན་པ་ཁས་
མི་ལེན་པར་ཐལ་ལོ། །གཉིས་པ་མདོ་སྡེ་བའི་ལུགས་ནི། དོན་དམ་པར་དོན་
བྱེད་ནུས་པ། དོན་དམ་བདེན་པའི་མཚན་ཉིད། དེ་ལྟར་མི་ནུས་པའི་ཆོས་ཀུན་
རྫོབ་བདེན་པའི་མཚན་ཉིད། རྟོག་པས་སྒྲོ་མ་བཏགས་པར་རང་གི་ཐུན་མོང་
མ་ཡིན་པའི་སྡོད་ལུགས་ཀྱི་ངོས་ནས་གྲུབ་པ། རང་མཚན་གྱི་མཚན་ཉིད། རྟོག་
པས་སྒྲོ་བཏགས་པའི་ཆོས་སྤྱི་མཚན་གྱི་མཚན་ཉིད། སྒྲ་བཤད་པ་ལ། བུམ་པ་
ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། དེ་བློ་དོན་དམ་པ་
མ་འཁྲུལ་པའི་ཤེས་པའི་ངོར་བདེན་ཅིང༌། གནས་ཚུལ་ལ་ཡང་། བདེན་པའི་
རྒྱུ་མཚན་གྱིས་དེ་ལྟར་བརྗོད་པའི་ཕྱིར། བུམ་པའི་དོན་སྤྱི་ལ་ཀུན་རྫོབ་བདེན་
པ་ཞེས་བརྗོད་པའི་རྒྱུ་མཚན་ཡོད་དེ། དེ་བློ་ཀུན་རྫོབ་པ་བུམ་འཛིན་རྟོག་པའི་
ངོར་བདེན་ཅིང་། གནས་ཚུལ་ལ་རྫུན་པས་དེ་ལྟར་བརྗོད་པའི་ཕྱིར། བུམ་
འཛིན་རྟོག་པ་ལ་བློ་ཀུན་རྫོབ་པ་ཞེས་བརྗོད་པའི་རྒྱུ་མཚན་ཡོད་དེ། དེ་རང་
མཚན་མངོན་སུམ་གྱིས་མཐོང་བ་ལ་སྒྲིབ་བྱེད་ཡིན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར་ཏེ། དེ་སྐད་དུ་ཡང་། གང་ཞིག་རང་གི་ངོ་བོ་ཡི། །གཞན་
གྱི་ངོ་བོ་སྒྲིབ་བྱེད་པ། །སྒྲིབ་བྱེད་( ༣༤༠) ཅེས་གསུངས་པའི་ཕྱིར། །
༈ རྩོད་པ་སྤང་པ་ལ། དོན་དམ་པར་དོན་བྱེད་ནུས་པ་ཆོས་ཅན།སེམས་
ཙམ་པས་དོན་དམ་བདེན་པའི་མཚན་ཉིད་དུ་ཁས་ལེན་པར་ཐལ།དེའི་
མཚན་ཉིད་ཡིན་པའི་ཕྱིར། ཁྱབ་སྟེ། མདོ་སེམས་གཉིས་དོན་དམ་བདེན་པའི་
མཚན་ཉིད་ལ་མཐུན་པའི་ཕྱིར་ཏེ། དེ་གཉིས་རང་མཚན་གྱི་མཚན་ཉིད་ལ་

མཐུན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་གཉིས་ཀས་རྟོག་པས་སྒྲོ་ན་
བཏགས་པར་ཞེས་སོགས། དེའི་མཚན་ཉིད་དུ་ཁས་ལེན་པའི་ཕྱིར་ཏེ། མདོ་སྡེ་
པས་ཡང་དེའི་མཚན་ཉིད་དུ་ཁས་ལེན་། སེམས་ཙམ་པས་ཀྱང་དེ་ལྟར་ཁས་
ལེན་པའི་ཕྱིར། གཞན་ཡང་། མདོ་སེམས་གཉིས་རང་མཚན་གྱི་མཚན་གཞི་ལ་
མཐུན་པའི་ཕྱིར་ཏེ། དེ་གཉིས་རང་མཚན་གྱི་མཚན་ཉིད་ལ་མཐུན་པའི་ཕྱིར་
ན་མ་ཁྱབ། འདོད་མི་ནུས་ཏེ། མདོ་སྡེ་པས་བུམ་པ་རང་མཚན་གྱི་མཚན་གཞི་
དང་། བུམ་པའི་ཆོས་ཉིད་སྤྱི་མཚན་གྱི་མཚན་གཞིར་ཁས་ལེན་ཅིང་། སེམས་
ཙམ་པས་དེ་ལས་ལྡོག་སྟེ་དེ་གཉིས་ཀ་རང་མཚན་དུ་ཁས་ལེན་པའི་ཕྱིར། ། ཁོ་
རང་ལ་བྱེ་བྲག་སྨྲ་བ་དང་།མདོ་སྡེ་པ་གཉིས་དངོས་པོའི་མཚན་གཞི་ལ་
མཐུན་པར་ཐལ། དེ་གཉིས་དེའི་མཚན་ཉིད་ལ་མཐུན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། དེ་གཉིས་ཀས་དོན་བྱེད་ནུས་པ། དངོས་པོའི་མཚན་ཉིད་དུ་
ཁས་ལེན་པའི་ཕྱིར། འདོད་མི་ནུས་ཏེ། བྱེ་བྲག་སྨྲ་བས་ནམ་མཁའ་དངོས་པོའི་
མཚན་གཞིར་ཁས་ལེན། མདོ་སྡེ་པས་དེ་དངོས་མེད་ཀྱི་མཚན་གཞིར་ཁས་
ལེན་པའི་ཕྱིར། བྱས་པ་ལ་ཁོ་ན་རེ། དེ་གཉིས་དངོས་པོའི་མཚན་གཞི་ལ་
མཐུན་པར་ཐལ། དེ་( ༣༥ན) གཉིས་ཀས་བུམ་པ། དེའི་མཚན་གཞིར་ཁས་ལེན་
པའི་ཕྱིར་ན་མ་ཁྱབ། ཁ་ཅིག་ན་རེ། ཁྱོད་དོན་དམ་ཡིན་ན། ཁྱོད་བདེན་པ་
ཡིན་དགོས་པར་ཐལ། དོན་དམ་ཡིན་ན། བདེན་པ་ཡིན་དགོས་པའི་ཕྱིར་ཞེས་
པའི་ཐལ་འགྱུར་ལ་ཁྱབ་པ་ཡོད་པར་ཐལ། དོན་དམ་ཡིན་ན། བདེན་པ་ཡིན་
དགོས་པའི་ཕྱིར། འདོད་ན། ཤེས་བྱ་ཆོས་ཅན། བདེན་པ་ཡིན་པར་ཐལ། དོན་
དམ་ཡིན་པའི་ཕྱིར། མ་ཁྱབ་ན་དོན་དམ་ཡིན་ན་ཁྱོད་དོན་དམ་བདེན་པ་ཡིན་
དགོས་པར་ཐལ། དོན་དམ་ཡིན་ན། བདེན་པ་ཡིན་དགོས་པའི་ཕྱིར་ན་ཆོས་
ཅན་སྐྱོན་ཅན་ཡིན་ཏེ། དེ་ལྟར་མ་ཡིན་ན། ཁྱོད་བདེན་པ་ཡིན་ན། ཁྱོད་རྫུན་
པ་མ་ཡིན་དགོས་པར་ཐལ། བདེན་པ་ཡིན་ན། རྫུན་པ་མ་ཡིན་དགོས་པའི་

ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། བདེན་པ་ཡིན་ན།
གཅིག་ཤོས་དེ་མ་ཡིན་དགོས་པའི་ཕྱིར། འདོད་ན། ཤེས་བྱ་ཆོས་ཅན། ཀུན་
རྫོབ་རྫུན་པ་མ་ཡིན་པར་ཐལ། དེ་བདེན་པ་ཡིན་པའི་ཕྱིར། མ་ཁྱབ་ན། ཀུན་
རྫོབ་ཆོས་ཅན་ཐལ་འགྱུར་གྱི་ཁྱབ་པ་ལ་དེར་ཐལ་དེའི་ཕྱིར། འཁོར་གསུམ།
བྱས་པ་ལ་ཁོ་ན་རེ། དོན་དམ་དང་གཅིག་ཡིན་ན། བདེན་པ་ཡིན་དགོས་པར་
ཐལ། དེ་ལ་དངོས་སྐྱོན་མི་འཇུག་པའི་ཕྱིར་ཏེ། དེ་ལ་དོན་དམ་དངོས་སྐྱོན་དུ་
བཏང་བ་དེའི་ཚེ་ན་འདོད་ལན་ཐེབས་པའི་ཕྱིར། འདོད་ན། དོན་དམ་དང་
གཅིག་ཡིན་ན། དོན་དམ་མ་ཡིན་དགོས་པར་ཐལ། དེ་ཡིན་ན། བདེན་པ་མ་
ཡིན་དགོས། བདེན་པ་མ་ཡིན་ན། དོན་དམ་( ༣༥་) མ་ཡིན་དགོས་པའི་ཕྱིར་
ཟེར་ན་མ་ཁྱབ། འདོད་ན། དོན་དམ་ཆོས་ཅན། དེར་ཐལ། དེའི་ཕྱིར། ཟེར་ན་
ཁོ་རང་ལ། ཀུན་རྫོབ་དང་གཅིག་ཡིན་ན། བདེན་པ་ཡིན་དགོས་པར་ཐལ། དེ་
ལ་དངོས་སྐྱོན་མི་འཇུག་པའི་ཕྱིར། དེ་ལ་ཀུན་རྫོབ་དངོས་སྐྱོན་དུ་བཏང་བ་
དེའི་ཚེ་ན། འདོད་ལན་ཐེབས་པའི་ཕྱིར། རྩ་བར་འདོད་ན། དེ་དང་གཅིག
ཡིན་ན། རྫུན་པ་མ་ཡིན་དགོས་པར་ཐལ། དེ་དང་གཅིག་ཡིན་ན། བདེན་པ་
ཡིན་དགོས། བདེན་པ་ཡིན་ན། རྫུན་པ་མ་ཡིན་དགོས་པའི་ཕྱིར། ཁྱབ་པ་ཁས།
འདོད་ན། ཀུན་རྫོབ་ཆོས་ཅན། ཐལ། ཕྱིར། འདོད་མི་ནུས་ཏེ། ཀུན་རྫོབ་ཀུན་
རྫོབ་ཡིན་པའི་ཕྱིར། རྫུན་པ་རྫུན་པ་ཡིན་པའི་ཕྱིར། བདེན་པ་བདེན་པ་ཡིན་
པའི་ཕྱིར་ཏེ། བདེན་པ་བདེན་པ་ཡིན་པའི་ཕྱིར། བདེན་གྲུབ་བདེན་གྲུབ་ཡིན་
པའི་ཕྱིར་རོ། །
༈ གསལ་བར་སྣང་བ་ཉིད། །ཅེས་སོགས་ཀྱི་སྐབས་སུ། མཐའ་དཔྱད་པ་ལ་
ཁ་ཅིག་ན་རེ། སྐྲ་ཤད་འཛག་སྣང་གི་དབང་ཤེས་ལ། སྐྲ་ཤད་གསལ་བར་སྣང་
བ་དེ། སྐྲ་ཤད་འཛག་སྣང་གི་དབང་ཤེས་ཀྱི་གཟུང་རྣམ་ཡིན་ཟེར་ན། འོ་ན་
གཟུགས་འཛིན་དབང་མངོན་ལ། གཟུགས་གསལ་བར་སྣང་བ་དེ། གཟུགས་

འཛིན་དབང་མངོན་གྱི་གཟུང་རྣམ་ཡིན་པར་ཐལ། དམ་བཅའ་འཐད་པའི་
ཕྱིར། འདོད་ན། གཟུགས་འཛིན་དབང་མངོན་ལ་གཟུགས་གསལ་བར་སྣང་བ་
དེ། ཤེས་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ལྡན་མིན་
འདུ་བྱེད་ཡིན་པའི་ཕྱིར་ཏེ། གཟུགས་འཛིན་དབང་མངོན་ལ་གསལ་བར་སྣང་
བ་དེ། ལྡན་མིན་འདུ་བྱེད་ཡིན་པའི་ཕྱིར། དེའི་སྣང་ཡུལ་དེ། ལྡན་མིན་འདུ་
བྱེད་ཡིན་པའི་ཕྱིར། གཟུགས་མི་རྟག་བ་དེ། དེའི་སྣང་ཡུལ་ཡིན་པའི་ཕྱིར།
བྱས་པ་ལ་ཁོ་ན་རེ། གཟུགས་( ༣༦ན) འཛིན་དབང་མངོན་ལ་གཟུགས་གསལ་
བར་སྣང་བ་དེ། ལྡན་མིན་འདུ་བྱེད་མ་ཡིན་པར་ཐལ། དེ་རྟག་པ་ཡིན་པའི་
ཕྱིར་ཏེ། བདག་མེད་ཡིན་ན། དེ་ལ་གཟུགས་སྣང་བ་ཡིན་དགོས་པའི་ཕྱིར་ན་
མ་ཁྱབ། རྟགས་གྲུབ་སྟེ། བདག་མེད་ཡིན་ན། གཟུགས་འཛིན་དབང་མངོན་དེ་
གཟུགས་གསལ་བར་སྣང་བའི་ཤེས་པ་ཡིན་དགོས་པའི་ཕྱིར་ཟེར་ན། ཁོ་རང་
ལ། གཟུགས་མི་རྟག་པ་རྟག་པར་ཐལ། བདག་མེད་ཡིན་ན། གཟུགས་མི་རྟག་
པ་ཡིན་དགོས་པའི་ཕྱིར། ཁྱབ་པ་དངོས། གཞན་ཡང་། སྔར་གྱི་དམ་བཅའ་
འཇོག་པ་པོ་ལ། སྐྲ་ཤད་འཛག་སྣང་གི་དབང་ཤེས་ལ། སྐྲ་ཤད་གསལ་བར་
སྣང་བར་ཐལ། དམ་བཅའ་འཐད་པའི་ཕྱིར། འདོད་ན། དེ་ལ་སྐྲ་ཤད་སྣང་
བར་ཐལ། འདོད་པའི་ཕྱིར། འདོད་ན། ཟླ་བ་གཉིས་སྣང་གི་དབང་ཤེས་ལ། ཟླ་
བ་གཅིག་སྣང་བར་ཐལ། འདོད་པའི་ཕྱིར། འདོད་ན། དེ་ཟླ་བ་གཅིག་ཡུལ་དུ་
བྱེད་པའི་བློ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། བློ་དོན་
མཐུན་ཡིན་པར་ཐལ། འདོད་པའི་ཕྱིར། ཁྱབ་སྟེ། ཟླ་བ་གཅིག་འཛིན་པའི་
རྟོག་པ་ཡིན་ན། རྟོག་པ་དོན་མཐུན་ཡིན་དགོས་པའི་ཕྱིར་ཏེ། ཟླ་བ་གཅིག་
བརྗོད་པའི་ངག་ཡིན་ན། དེ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། གསལ་
བར་སྣང་བ་ཉིད། ཅེས་སོགས་གསུངས་པ་མི་འཐད་པར་ཐལ། སྐྲ་ཤད་འཛག་
སྣང་གི་དབང་ཤེས་ལ། དེ་གསལ་བར་སྣང་བ་དེ། དེའི་གཟུང་རྣམ་མ་ཡིན་

པའི་ཕྱིར་ན་མ་ཁྱབ་སྟེ། སྐྲ་ཤད་འཛག་སྣང་གི་དབང་ཤེས་ལ། སྐྲ་ཤད་འཛག་
པར་སྣང་བའི་རྣམ་( ༣༦བ) པ་དེ། དེ་འདྲའི་དབང་ཤེས་ཀྱི་གཟུང་རྣམ་ཡིན་
པ་དེ་ལུང་དེའི་དོན་ཡིན་པའི་ཕྱིར། བྱས་པ་ལ་ཁོ་ན་རེ། གཟུགས་འཛིན་
དབང་མངོན་ལ་གཟུགས་སྣང་བའི་རྣམ་པ་དེ། གཟུགས་འཛིན་དབང་མངོན་
གྱི་གཟུང་རྣམ་ཡིན་པར་ཐལ། ལུང་དོན་འཐད་པའི་ཕྱིར། འདོད་ན། དེ་
འདྲའི་རྣམ་པ་ཆོས་ཅན། གཟུགས་འཛིན་དབང་མངོན་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། དེ་ལ་སྣང་བའི་རྣམ་པ་ཡིན་པའི་ཕྱིར་ན་མ་
ཁྱབ། གཞན་ཡང་། གཟུགས་འཛིན་དབང་མངོན་ལ་སྣང་བའི་གཟུགས་ཀྱི་
རྣམ་པ་དེ་ཡང་། གཟུགས་འཛིན་དབང་མངོན་གྱི་གཟུང་རྣམ་ཡིན་པར་ཐལ།
གཟུགས་འཛིན་དབང་མངོན་ལ་གཟུགས་སྣང་བའི་རྣམ་པ་དེ། གཟུགས་
འཛིན་དབང་མངོན་ཡིན་པའི་ཕྱིར། འདོད་ན། དེ་ཆོས་ཅན་། གཟུགས་འཛིན་
དབང་མངོན་ལ་མི་སྣང་བར་ཐལ། འདོད་པའི་ཕྱིར། འདོད་མི་ནུས་ཏེ། དེ་ལ་
སྣང་བའི་གཟུགས་ཀྱི་རྣམ་པ་ཡིན་པའི་ཕྱིར་ན་མ་ཁྱབ། གཞན་ཡང་གཟུགས་
འཛིན་རྟོག་པ་ལ་སྣང་བའི་གཟུགས་ཀྱི་རྣམ་པ་དེ། གཟུགས་འཛིན་རྟོག་པ་
ཡིན་པར་ཐལ། གཟུགས་འཛིན་དབང་མངོན་ལ་དེའི་ཕྱིར། འདོད་ན།
གཟུགས་ཀྱི་རྣམ་པ་ཤེས་པ་ཡིན་པར་ཐལ། འདོད་པའི་ཕྱིར། འདོད་ན། མི་
རྟག་པའི་རྣམ་པ་ཤེས་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
ཟག་བཅས་ཉེར་ལེན་གྱི་ཕུང་པོ་ལྔ་པོ་དེ། མི་རྟག་པའི་རྣམ་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། སྡུག་བསྔལ་བདེན་པ་ཡིན་པའི་ཕྱིར་མ་
ཁྱབ། གཞན་ཡང་གཟུགས་འཛིན་དབང་( ༣༧ན) མངོན་ཉམས་སུ་མྱོང་བའི་
རང་རིག་ལ་གཟུགས་འཛིན་དབང་མངོན་སྣང་བའི་རྣམ་པ་དེ། དེ་འདྲའི་
རང་རིག་གི་གཟུང་རྣམ་ཡིན་པར་ཐལ།གཟུགས་འཛིན་དབང་མངོན་ལ་
གཟུགས་སྣང་བའི་རྣམ་པ་དེ་གཟུགས་འཛིན་དབང་མངོན་གྱི་གཟུང་རྣམ་

ཡིན་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། གཟུང་རྣམ་དུ་ཐལ། འདོད་
པའི་ཕྱིར། འདོད་མི་ནུས་ཏེ། འཛིན་རྣམ་ཡིན་པའི་ཕྱིར། རང་རིག་ཡིན་པའི་
ཕྱིར་ཏེ། གཟུགས་འཛིན་དབང་མངོན་ཉམས་སུ་མྱོང་པའི་རང་རིག་ཡིན་པའི་
ཕྱིར། རྟགས་གྲུབ་སྟེ། གཟུགས་འཛིན་དབང་མངོན་ལ་གཟུགས་སྣང་བའི་རྣམ་
པ་དེ་གཟུགས་འཛིན་དབང་མངོན་ཡིན་པའི་ཕྱིར་ཟེར་ན། ཁོ་རང་ལ། ངེ་
འདྲའི་རང་རིག་གི་གཟུང་རྣམ་ཡོད་པར་ཐལ། གཟུགས་འཛིན་དབང་མངོན་
གྱི་དེ་ཡོད་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། ཁྱོད་ཀྱི་གཟུང་
རྣམ་མེད་པར་ཐལ། ཁྱོད་འཛིན་རྣམ་ཡན་གར་བ་ཡིན་པའི་ཕྱིར་ཏེ། རང་རིག་
ཡིན་པའི་ཕྱིར། བྱས་པ་ལ་ཁོ་ན་རེ། དེ་འདྲའི་རང་རིག་ཆོས་ཅན། ཤེས་པ་
ཡན་གར་བ་ཡིན་པར་ཐལ། འཛིན་རྣམ་ཡན་གར་བ་ཡིན་པའི་ཕྱིར། འདོང་
ན། ཟླ་མེད་ཀྱི་ཤེས་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ།
ཟླ་བཅས་ཀྱི་ཤེས་པ་ཡིན་པའི་ཕྱིར་ཏེ། ཆ་བཅས་ཀྱི་ཤེས་པ་ཡིན་པའི་ཕྱིར།
གཞན་ཡང་། ཁོ་ན་རེ། སངས་འཕགས་ཀྱི་རྒྱུད་ཀྱི་རང་རིག་ཆོས་ཅན། འཛིན་
རྣམ་ཡན་གར་བ་ཡིན་པར་ཐལ། རང་རིག་ཡིན་པའི་ཕྱིར་། འདོད་ན་དེ་ཆོས་
ཅན། ཁྱོད་ཀྱི་གཟུང་རྣམ་མེད་པར་ཐལ་ལོ། །འདོད་མི་( ༣༧བ) ནུས་ཏེ། ཁྱོད་ལ་
ཕྱི་རོལ་གྱི་གཟུགས་སྣང་བའི་རྣམ་པ་དེ། ཁྱོད་ཀྱི་གཟུང་རྣམ་ཡིན་པའི་ཕྱིར་ཏེ།
ཁྱོད་ཤེས་པ་གང་ཞིག་ཁྱོད་ལ་ཕྱི་རོལ་གྱི་གཟུགས་སྣང་བའི་རྣམ་པའི་གཟུང་
རྣམ་ཡོད་པའི་ཕྱིར་ན་མ་ཁྱབ་བོ། །ཁོ་རང་གི་ལུགས་ལ། གཟུགས་ཀྱི་རྣམ་པ་
གཟུགས་ཡིན་ཟེར་ན། མི་འཐད་པར་ཐལ། གཟུགས་འཛིན་དབང་མངོན་
གཟུགས་ཀྱི་རྣམ་པ་ཡིན་པའི་ཕྱིར་ཏེ། བུམ་འཛིན་དབང་མངོན་བུམ་པའི་
རྣམ་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེའི་རྣམ་པ་ཤར་
བའི་བློ་ཡིན་པའི་ཕྱིར། ཁྱབ་པ་ཡོད་དེ། ཐར་ལམ་གསལ་བྱེད་ལས། བུམ་པའི་
རྣམ་པར་ཤར་བ་ནི། བུམ་པའི་རྣམ་པ་ཡིན་པའི་དོན་དང་། ཤེས་པའི་རྣམ་

པར་ཤར་བ་ནི། ཤེས་པའི་རྣམ་པ་ཡིན་པའི་དོན་ཏེ། ཞེས་གསུངས་པའི་ཕྱིར།
གཞན་ཡང་གཟུགས་འཛིན་དབང་མངོན་ལ་གཟུགས་ཀྱི་རྣམ་པ་སྣང་བར་
ཐལ། གཟུགས་ཀྱི་རྣམ་པ་གཟུགས་ཡིན་པའི་ཕྱིར། གཟུགས་ཀྱི་རྣམ་པ་ཤར་
པའི་བློ་ཡིན་ན། དེའི་རྣམ་པ་སྣང་བའི་བློ་ཡིན་དགོས་པའི་ཕྱིར། འདོད་མི་
ནུས་ཏེ། ཐར་ལམ་གསལ་བྱེད་ལས། དེའི་རྣམ་པ་ཤར་ན་དེའི་རྣམ་པ་སྣང་
བའི་ངེས་པ་མེད་དོ། །ཞེས་གསུངས་པའི་ཕྱིར། གཞན་ཡང་གཟུགས་ཀྱི་རྣམ་པ་
ཤེས་པ་ཡིན་པར་ཐལ། ཤེས་པའི་རྣམ་པ་ཤེས་པ་ཡིན་པའི་ཕྱིར་དང་། ཤེས་
རྣམ་ཤེས་པ་ཡིན་པའི་ཕྱིར། བྱས་པ་ལ་ཁོ་ན་རེ། ཚད་མའི་རྣམ་པ་ཤེས་པ་ཡིན་
པར་ཐལ། ཤེས་པའི་རྣམ་པ་ཤེས་པ་ཡིན་པའི་ཕྱིར། འདོད་མི་ནུས་ཏེ། བུམ་པ་
ཚད་མའི་རྣམ་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དེར་ཐལ།
དེའི་དོན་རྣམ་ཡིན་པའི་ཕྱིར་( ༣༨ན) ན་མ་ཁྱབ། རྟགས་གྲུབ་སྟེ། དེའི་གཞལ་
བྱ་ཡིན་པའི་ཕྱིར། རྣམ་པ་གཅིག་ཏུ། གཟུགས་འཛིན་དབང་མངོན་ལ་
གཟུགས་གསལ་བར་སྣང་བ་དེ་གཟུགས་ཡིན་པར་ཐལ། སྐྲ་ཤད་འཛག་སྣང་
གི་དབང་ཤེས་ལ་སྐྲ་ཤད་འཛག་པར་སྣང་བ་དེ་དང་། སྨིག་སྒྱུ་ཆུར་སྣང་བའི་
དབང་ཤེས་ལ། སྨིག་སྒྱུ་ཆུར་སྣང་བ་དེ་དང་། བྱད་བཞིན་གཟུགས་བརྙན་བྱད་
བཞིན་དུ་སྣང་བའི་མིག་ཤེས་ལ་བྱད་བཞིན་གྱི་གཟུགས་བརྙན་བྱད་བཞིན་དུ་
སྣང་བ་དེ་རྣམས། གཟུགས་ཀྱི་སྐྱེ་མཆེད་ཡིན་པའི་ཕྱིར། དེ་རྣམས་རང་འཛིན་
མིག་ཤེས་ཀྱི་སྣང་ཡུལ་དུ་གྱུར་པའི་གཟུགས་ཡིན་པའི་ཕྱིར། རྟགས་གྲུབ་སྟེ།
སྟོང་ཐུན་ལས། དབང་ཤེས་ལ་སྐྲ་ཤད་སྣང་བ་དང༌། སྨིག་སྒྱུ་ལ་ཆུར་སྣང་བ་
དང་། བྱད་བཞིན་གཟུགས་བརྙན་དུ་སྣང་བ་རྣམས་གཟུགས་ཀྱི་སྐྱེ་མཆེད་
ཡིན་པའི་ཕྱིར་ཏེ། དབང་ཤེས་ཀྱི་སྣང་ཡུལ་དུ་གྱུར་པའི་གཟུགས་ཡིན་པའི་
ཕྱིར། ཞེས་གསུངས་པའི་ཕྱིར། གཞན་ཡང་གཟུགས་འཛིན་དབང་མངོན་ལ་
གཟུགས་སྣང་བ་དེ། གཟུགས་སུ་ཐལ། དེ་ཕྱི་རོལ་གྱི་དོན་ཡིན་པའི་ཕྱིར་ཏེ། དེ་

ཕྱི་རོལ་དོན་དུ་གྱུར་པའི་གཟུགས་འཛིན་དབང་མངོན་དང་། ལྷན་ཅིག་
དམིགས་ངེས་ཡིན་པའི་ཕྱིར་ཏེ། དེ་དང་གཟུགས་འཛིན་དབང་མངོན་གཉིས་
ཕྱི་རོལ་དོན་ལ་ལྟོས་པའི་ལྷན་ཅིག་དམིགས་ངེས་ཡིན་པའི་ཕྱིར་ཏེ། ཕྱི་རོལ་
དོན་ལ་བརྟེན་ནས་སུ། །ཚུལ་གཉིས་བརྗོད་ཡིན་དེ་ཡང་ནི། །ལྷན་ཅིག་མྱོང
བས་ངེས་པར་འགྲུབ། །ཅེས་གསུངས་པའི་ཕྱིར། བྱས་པ་ལ་ཁོ་ན་རེ། གཟུགས
( ༣ ༨བ) འཛིན་དབང་མངོན་ལ་གཟུགས་སྣང་བ་ཆོས་ཅན། རང་འཛིན་དབང
མངོན་གྱི་བདག་ཉིད་དུ་ཐལ། གཟུགས་འཛིན་དབང་མངོན་གྱི་བདག་ཉིད
ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་དང་ལྷན་ཅིག་དམིགས་ངེས་ཡིན་
པའི་ཕྱིར། ཁ་ཅིག་ན་རེ། བྱི་བའི་མིག་ཤེས་ལ། གླང་པོ་ཆེའི་གཟུགས་སྣང་བ་
དེ། གླང་པོ་ཆེའི་གཟུགས་སུ་ཐལ། གཟུགས་འཛིན་དབང་མངོན་ལ་གཟུགས་
སྣང་བ་དེ་གཟུགས་ཡིན་པའི་ཕྱིར། འདོད་ན། བྱི་ཁུང་ནང་གི་བྱི་བའི་མིག་
ཤེས་ལ། གླང་པོ་ཆེའི་གཟུགས་སྣང་བ་དེ། གླང་པོ་ཆེའི་གཟུགས་སུ་ཐལ།
འདོད་པའི་ཕྱིར། འདོད་ན། བྱི་ཁུང་ནང་དུ་གླང་པོ་ཆེའི་གཟུགས་ཤོང་བར་
ཐལ། འདོད་པའི་ཕྱིར་ན་མ་ཁྱབ་བོ། །
༈ བརྗོད་བྱ་ཉིད་ཕྱིར་དེ་དངོས་མིན། ཞེས་སོགས་རྐང་པ་གཉིས་གང་ལས་
འཕྲོས་ན། སྤྱི་ཡི་མཚན་ཉིད་རྗེས་འགྲོ་ལྡོག །ཅེས་པའི་སྐབས་སུ། སྤྱི་མཚན་
དངོས་མེད་དུ་སྒྲུབ་པའི་རིགས་པ་མདོར་བསྟན་ནས། དེ་རྒྱས་པར་འཆད་
པར་བྱེད་པ་ལ་སྤྱི་མཚན་དངོས་མེད་དུ་སྒྲུབ་པའི་རིགས་པ་བརྒྱད་ཡོད་པ་
ལས། དང་པོ་འཆད་པ་ལ་གཞུང་འདི་གསུངས། ངག་དོན་ནི། གཟུགས་ཀྱི་
དོན་སྤྱི་ཆོས་ཅན། དངོས་པོ་མ་ཡིན་ཏེ། རྟོག་པའི་སྣང་ཡུལ་དུ་གྱུར་པའི་སྒོ་
ནས། རྗོད་བྱེད་ཀྱི་སྒྲའི་བརྗོད་བྱ་ཉིད་ཡིན་པའི་ཕྱིར། ཁྱབ་སྟེ། གཟུགས་དེའི་
སྣང་ཡུལ་དུ་གྱུར་པའི་སྒོ་ནས་རྗོད་བྱེད་ཀྱི་སྒྲའི་བརྗོད་བྱ་མ་ཡིན་པའི་ཕྱིར།
དེ་ལྟར་ཡིན་ན། གཟུགས་དེ་གཟུགས་འཛིན་རྟོག་པ་ལ་ཡང་གསལ་བར་སྣང་

དགོས། དེ་ལྟར་ན། གཟུགས་དེ་ལོང་བའི་རྒྱུད་ཀྱི་གཟུགས་( ༣༩ན) འཛིན་རྟོག་
པ་ལ་ཡང་གསལ་བར་སྣང་དགོས། དེ་ལྟར་ན་གཟུགས་འཛིན་དབང་ཤེས་སྐྱེ་
བ་ལ། ཁོ་བོའི་རྐྱེན་གསུམ་དོན་མེད་དུ་འགྱུར་བ་ལས། ཁོ་སྐྱེ་བ་ལ་ཁོ་བོའི་རྐྱེན་
གསུམ་དགོས་པ་དང་བཅས་པ་ཡིན་པའི་ཕྱིར། །
༈ མཐའ་དཔྱད་པ་ལ། རང་རེས། དོན་དམ་པར་རྗོད་བྱེད་ཀྱི་སྒྲའི་བརྗོད་
བྱ་ཡིན་ན། དངོས་མེད་ཡིན་པས་ཁྱབ། བྱས་པ་ལ་ཁོ་ན་རེ། གཟུགས་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་དོན་དམ་པར་རྗེས་དཔག་གི་
ཡུལ་ཡིན་པའི་ཕྱིར་ཏེ། དེར་ཚད་མའི་ཡུལ་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། དེར་ཚད་མས་དམིགས་པ་ཡིན་པའི་ཕྱིར། དེར་ཡོད་པ་ཡིན་པའི་ཕྱིར།
གཞན་ཡང་ཚད་མ་གཟུགས་ལ་དོན་དམ་པར་འཇུག་པའི་ཚད་མར་ཐལ།
གཟུགས་དོན་དམ་པར་ཚད་མའི་ཡུལ་ཡིན་པའི་ཕྱིར། ཁྱབ་སྟེ། གཟུགས་དོན་
དམ་པར་རྗེས་དཔག་གི་ཡུལ་ཡིན་ན། རྗེས་དཔག་དོན་དམ་པར་གཟུགས་ལ་
འཇུག་པའི་ཤེས་པ་ཡིན་དགོས་པའི་ཕྱིར། རྟགས་ཁས། འདོད་ན། ཚད་མ་
དོན་དམ་པར་གཟུགས་ལ་དངོས་དབང་གིས་འཇུག་པའི་ཚད་མར་ཐལ་ལོ། །
འདོད་ན། ཚད་མ་མངོན་སུམ་གྱི་ཚད་མར་ཐལ་ལོ། འདོད་ན། སོ་སྐྱེའི་རྒྱུད་ཀྱི་
དེ་དེ་ཡིན་པར་ཐལ། འདོད་པའི་ཕྱིར་ན་མ་ཁྱབ། བྱས་པ་ལ་ཁོ་ན་རེ། དེའི་
རྒྱུད་ཀྱི་ཚད་མ་མངོན་སུམ་གྱི་དེར་ཐལ། དེ་གཟུགས་ལ་དངོས་དབང་གིས་
འཇུག་པའི་ཚད་མ་ཡིན་པའི་ཕྱིར་ཏེ། དེ་དེ་ལ་དོན་དམ་པར་འཇུག་པའི་ཚད་
མ་ཡིན་པའི་ཕྱིར་ཏེ། གཟུགས་དོན་དམ་པར་དེའི་རྒྱུད་ཀྱི་ཚད་མའི་ཡུལ་
( ༣༩བ) ཡིན་པའི་ཕྱིར། ཁྱབ་སྟེ། གཟུགས་དེར་ཚུར་མཐོང་གི་རྒྱུད་ཀྱི་རྗེས་
དཔག་གི་ཡུལ་ཡིན་ན། དེའི་རྒྱུད་ཀྱི་རྗེས་དཔག་དེ། གཟུགས་ལ་དོན་དམ་པར་
འཇུག་པའི་བློ་ཡིན་དགོས་པའི་ཕྱིར་ན་མ་ཁྱབ། རྟགས་གྲུབ་སྟེ། གཟུགས་དོན་
དམ་པར་དེའི་རྒྱུད་ཀྱི་གཟུགས་འཛིན་དབང་མངོན་གྱི་ཡུལ་ཡིན་པའི་ཕྱིར་ཏེ།

དེ་དོན་དམ་པར་དེའི་རྒྱུད་ཀྱི་གཟུགས་འཛིན་མིག་ཤེས་ཀྱི་ཡུལ་ཡིན་པའི་
ཕྱིར་ཏེ། དེའི་རྒྱུད་ཀྱི་གཟུགས་འཛིན་མིག་ཤེས་དེ། གཟུགས་ལ་དོན་དམ་པར་
འཇུག་པའི་ཤེས་པ་ཡིན་པའི་ཕྱིར། ཁོ་ན་རེ། གཟུགས་དོན་དམ་པར་རྗོད་བྱེད་
ཀྱི་སྒྲའི་བརྗོད་བྱ་ཡིན་པར་ཐལ།གཟུགས་དོན་དམ་པར་བརྗོད་པའི་ངག་
ཡོད་པའི་ཕྱིར། དེ་དེར་ཁས་བླངས་པའི་ཁས་བླངས་ཡོད་པའི་ཕྱིར། མདུན་གྱི་
སྐྱེས་བུ་ལན་འདེབས་པ་པོས་དེ་དེར་ཁས་བླངས་པའི་ཁས་བླངས་ཡོད་པའི་
ཕྱིར། མ་གྲུབ་ན། གཟུགས་ཆོས་ཅན། དོན་དམ་པ་ཡིན་པར་ཐལ།
ཡིན་པའི་ཕྱིར། འདོད་ན། དངོས་འགལ་ཡིན་ཟེར་ན། དངོས་འགལ་མ་ཡིན་ཏེ།
འོ་ན་རང་ཡུལ་གསལ་བར་བརྗོད་པའི་ངག་ཡོད་པར་ཐལ། སྤྱི་མཚན་གསལ་
བར་བརྗོད་པའི་ངག་ཡོད་པའི་ཕྱིར་ཏེ། སྤྱི་མཚན་གསལ་བར་ཁས་བླངས་
པའི་ཁས་བླངས་ཡོད་པའི་ཕྱིར། མདུན་གྱི་སྐྱེས་བུ་ལན་འདེབས་པ་པོས་དེ་
ལྟར་ཁས་བླངས་པའི་ཁས་བླངས་ཡོད་པའི་ཕྱིར། མ་གྲུབ་ན། སྤྱི་མཚན་ཆོས་
ཅན། གསལ་བ་ཡིན་པར་ཐལ། སྤྱི་གསལ་གཉིས་སུ་ཕྱེ་བའི་གསལ་བ་ཡིན་པའི་
ཕྱིར། འདོད་ན། ཁྱོད་རང་ལྟར་ན་དངོས་འགལ། བྱས་པ་ལ་ཁོ་ན་རེ། གཟུགས་
དོན་( ༤༠་ན) དམ་པར་རྗོད་བྱེད་ཀྱི་སྒྲའི་བརྗོད་བྱ་ཡིན་པར་ཐལ། དེ་དེར་རྟོག
པའི་ཡུལ་ཡིན་པའི་ཕྱིར། གཟུགས་དོན་དམ་པར་འཛིན་པའི་རྟོག་པ་ཡོད་
པའི་ཕྱིར། གཟུགས་དོན་དམ་པར་དོན་བྱེད་ནུས་པར་འཛིན་པའི་རྟོག་པ་
ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། གཟུགས་དོན་དམ་པར་དོན་བྱེད་
ནུས་པར་འཛིན་པའི་རྟོག་པ་ཡོད་པ་གང་ཞིག །དོན་དམ་པར་དོན་བྱེད་ནུས་
པ་དེ་དོན་དམ་པའི་མཚན་ཉིད་ཡིན་པའི་ཕྱིར་ཟེར་ན། ཁོ་རང་ལ། ཤེས་པ་
གསལ་བར་འཛིན་པའི་རྟོག་པ་ཡོད་པར་ཐལ། ཤེས་པ་གསལ་ཞིང་རིག་པར་
འཛིན་པའི་རྟོག་པ་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཤེས་པ་རིག་
པར་འཛིན་པའི་རྟོག་པ་ཡོད་པའི་ཕྱིར། རྩ་བར་འདོད་ན། རང་ཡུལ་གསལ་

བར་འཛིན་པའི་རྟོག་པ་ཡོད་པར་ཐལ། འདོད་པའི་ཕྱིར། ཁོ་ན་རེ། དོན་དམ་
པར་གཟུགས་ཡུལ་དུ་བྱེད་པའི་ཤེས་པ་ཡིན་ན། གཟུགས་ལ་དོན་དམ་པར་
འཇུག་པའི་ཤེས་པ་ཡིན་དགོས་པར་ཐལ། རྗེས་དཔག་དེ་རང་ཡུལ་ལ་དོན་
དམ་པར་འཇུག་པའི་ཤེས་པ་མ་ཡིན་པའི་ཕྱིར། འདོད་ན། དོན་དམ་པར་
གཟུགས་རྟོགས་པའི་ཚད་མ་ཡིན་ན། གཟུགས་དོན་དམ་པར་རྟོགས་པའི་ཚད་
མ་ཡིན་དགོས་པར་ཐལ། འདོད་པའི་ཕྱིར་ན་མ་ཁྱབ། འདོད་ན་གཟུགས་
འཛིན་དབང་མངོན་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན།
གཟུགས་བདེན་པར་རྟོགས་པའི་ཚད་མ་ཡིན་པར་ཐལ། འདོད་པའི་ཕྱིར།
བྱས་པ་ལ་ཁོ་ན་རེ། གཟུགས་འཛིན་དབང་མངོན་དེ། གཟུགས་( ༤༠༠) དོན་
དམ་པར་རྟོགས་པའི་ཚད་མ་ཡིན་ཀྱང་གཟུགས་བདེན་པར་རྟོགས་པའི་ཚད་
མ་མ་ཡིན་ཟེར་ན། དེ་ཆོས་ཅན། གཟུགས་བདེན་པར་རྟོགས་པའི་ཚད་མ་ཡིན་
པར་ཐལ།བདེན་པར་གཟུགས་རྟོགས་པའི་ཚད་མ་ཡིན་པའི་ཕྱིར་ཁྱབ་སྟེ།
དོན་དམ་པར་གཟུགས་རྟོགས་པའི་ཚད་མ་ཡིན་ན། གཟུགས་དེར་རྟོགས་པའི་
ཚད་མ་ཡིན་དགོས་པའི་ཕྱིར། རྟགས་ཁས། ཁ་ཅིག་ན་རེ། རྗོད་བྱེད་ཀྱི་སྒྲའི་
དངོས་ཀྱི་བརྗོད་བྱ་ཡིན་ན། དངོས་མེད་ཡིན་པས་ཁྱབ་ཟེར་ན། རྟེན་བཅས་གྱི་
མིག་དབང་གཟུགས་ཅན་པ་ཆོས་ཅན། ལུང་ལ་བརྟེན་ནས་དངོས་སུ་རྟོགས་
པར་བྱ་བ་མ་ཡིན་པར་ཐལ། ལུང་གི་དངོས་ཀྱི་བརྗོད་བྱ་མ་ཡིན་པའི་ཕྱིར་ཏེ།
རྗོད་བྱེད་ཀྱི་སྒྲའི་དངོས་ཀྱི་བརྗོད་བྱ་མ་ཡིན་པའི་ཕྱིར། མ་གྲུབ་ན། དེ་ཆོས་
ཅན་དངོས་མེད་ཡིན་པར་ཐལ། མ་གྲུབ་པ་དེའི་ཕྱིར། ཁྱབ་པ་ཁས། རྩ་བར་
འདོད་མི་ནུས་ཏེ། ཤིན་ཏུ་ལྐོག་གྱུར་ཡིན་པའི་ཕྱིར། གཞན་ཡང་། རྟོག་གེའི་
ཚིག་དོན་བརྒྱད་ཆོས་ཅན། དངོས་མེད་དུ་ཐལ། རྗོད་བྱེད་ཀྱི་སྒྲའི་དངོས་ཀྱི་
བརྗོད་བྱ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། བསྟན་བཅོས་རྣམ་
འགྲེལ་གྱི་དངོས་ཀྱི་བརྗོད་བྱ་ཡིན་པའི་ཕྱིར། བསྟན་བཅོས་རྣམ་འགྲེལ་དེ་དེ་

དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་བསྟན་བཅོས་ཡིན་
པའི་ཕྱིར། རྟོག་གེའི་ཚིག་དོན་བརྒྱད་དངོས་སུ་བསྟན་བྱའི་གཙོ་བོར་བྱས་
ནས་སྟོན་པའི་བསྟན་བཅོས་ཅིག་ཡོད་པའི་ཕྱིར། གཞན་ཡང་བ་ལང་ཆོས་
ཅན། དངོས་མེད་དུ་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། བ་ལང་གི་
དཀར་པོ་ཞེས་པའི་སྒྲའི་( ༤༡ན) དངོས་ཀྱི་བརྗོད་བྱ་ཡིན་པའི་ཕྱིར། རྟགས་
གྲུབ་སྟེ། བ་ལང་གི་དཀར་པོ་ཞེས་པའི་སྒྲ་དེ། བ་ལང་དངོས་སུ་བརྗོད་པས་བ་
ལང་ལ་ལྟོས་ཏེ་ཆོས་བརྗོད་ཀྱི་སྒྲ་དང་བ་ལང་དཀར་པོ་ཞེས་པའི་སྒྲ་དེ་བ
ལང་དངོས་སུ་བརྗོད་པས་བ་ལང་ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན་
པའི་ཕྱིར། གཉིས་ཀས་གཅིག་གཅིག་བརྗོད་མོད་ཀྱི། །ཞེས་གསུངས་པའི་ཕྱིར།
༈ འདས་དང་མ་འོངས་བརྗོད་བྱ་མིན། །ཞེས་སོགས་འདི་གང་ལས་འཕྲོས་
ན། དབང་སོགས་འབྲས་བཅས་ཉིད་ཕྱིར་རོ། །ཞེས་བཤད་པ་ལ་མང་བཀུར་བ་
ན་རེ། བུམ་པ་ཞེས་པའི་སྒྲས་བུམ་པ་བརྗོད་ན། སྔར་གྱི་སྐྱོན་དེ་འཇུག་ན་ཡང་།
ངེད་ཀྱི་ལུགས་ལ་བུམ་པ་ཞེས་པའི་སྒྲས་བུམ་པ་མ་བརྗོད་པས་སྔར་གྱི་སྐྱོན་དེ་
ལྟར་མི་འཇུག་ཅིང་།བུམ་པ་ཞེས་པའི་སྒྲས་བུམ་པ་མ་བརྗོད་ཀྱང་ཁོའི་བརྗོད་
བྱ་བཞག་ཏུ་ཡོད་དེ། བུམ་པའི་མིང་སོགས་ལྡན་མིན་འདུ་བྱེད་དེ་བུམ་པ་ཞེས་
པའི་སྒྲའི་བརྗོད་བྱ་ཡིན་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ།
མིང་སོགས་བརྗོད་ན། ཞེས་པ་འདི་བྱུང༌། འོ་ན་ཁྱོད་ཀྱི་དེ་གང་ལ་བྱེད། བུམ་
པ་ཞེས་པའི་སྒྲས་བུམ་པ་ཞེས་པའི་སྒྲ་འཆད་པ་པོ་དང༌། དེ་ཉན་པ་པོའི་བློ་
ཡུལ་དང་འབྲེལ་བའི་བུམ་པའི་མིང་སོགས་ལྡན་མིན་འདུ་བྱེད་རྗོད་པར་བྱེད་
པ་ཡིན་ནམ། བུམ་པ་ཞེས་པའི་སྒྲ་འཆད་པ་པོ་དང་། ཉན་པ་པོའི་བློ་ཡུལ་གང་
དང་མ་འབྲེལ་བ་དེ་བུམ་པའི་མིང་སོགས་ལྡན་མིན་འདུ་བྱེད་བརྗོད་པ་ཡིན་
ནམ། དོན་བུམ་པ་རྐྱང་པ་དང་འབྲེལ་བའི་བུམ་པའི་( ༤༡་)མིང་སོགས་ལྡན་
མིན་འདུ་བྱེད་རྗོད་པར་བྱེད་པ་དག་ལས་གང་ཡིན་ཞེས་པའི་དྲི་བ་དེ་འཆད་

པར་བྱེད་པ་ལ།
༈ འཆད་པོ་དང་། ཉན་པོ་བརྗོད་བྱ་རྗེས་འབྲེལ་ཅན། །ཞེས་སོགས་རྐང་པ་
ཕྱེད་དང་གསུམ་བྱུང་། དྲི་བ་དང་པོ་ལྟར་རམ་ཟེར་ན། བུམ་པ་དོན་གཉེར་གྱི་
སྐྱེས་བུ་དེས་བུམ་པ་ཞེས་པའི་ངག་ལ་བརྟེན་ནས་དོན་བུམ་པ་ལ་འཇུག་པར་
མི་འགྱུར་བར་ཐལ། བུམ་པ་ཞེས་པའི་སྒྲ་དེས། བུམ་པ་ཞེས་པའི་སྒྲ་འཆད་པ་
པོ་དང་། ཉན་པ་པོའི་བློའི་ཡུལ་དང་འབྲེལ་བའི་བུམ་པའི་མིང་སོགས་ལྡན་
མིན་འདུ་བྱེད་བརྗོད་པའི་ཕྱིར།། ཞེས་འཆད་པར་བྱེད་པ་ལ། དོན་ལ་འཇུག་
པར་མི་འགྱུར་རོ། །ཞེས་པ་འདི་བྱུང༌། དེ་ལྟར་བྱས་པ་ལ་ཁོ་ན་རེ། བུམ་པ་
དོན་གཉེར་གྱི་སྐྱེས་བུ་དེས་བུམ་པ་དང་བུམ་པའི་མིང་སོགས་ལྡན་མིན་འདུ་
བྱེད་གཉིས་གཅིག་ཏུ་འཁྲུལ་ནས་བུམ་པ་ཞེས་པའི་ངག་ལ་བརྟེན་ནས་དོན་
བུམ་པ་ལ་འཇུག་པ་ཡིན་པས། སྐྱོན་མེད་ཅེས་འདོད་པ་རྗོད་པར་བྱེད་པ་ལ།
གལ་ཏེ་དོན་ལ་ཚུལ་འདྲ་ལས། །ཞེས་སོགས་རྐང་པ་ཕྱེད་དང་གཉིས་བྱུང་། དེ་
ལྟར་ཡིན་ན། བུམ་པ་དོན་གཉེར་གྱི་སྐྱེས་བུ་དེས། ཡུལ་དུས་ཀུན་ཏུ་བུམ་པ་
དང་དེའི་མིང་སོགས་ལྡན་མིན་འདུ་བྱེད་གཉིས་གཅིག་ཏུ་འཁྲུལ་པ་ལ་བརྟེན་
ནས་དོན་བུམ་པ་ལ་འཇུག་དགོས་པས་སྐྱོན་སྤོང་མི་ནུས་སོ། །ཞེས་འཆད་པར་
བྱེད་པ་ལ། དུས་ཀུན་དང་། ཡུལ་ལ་འཁྲུལ་བ་མིན། ཞེས་པ་འདི་བྱུང་། དེ་ལྟར་
བྱས་པ་ལ་ཁོ་ན་རེ། ཁྱོད་རང་ལ་ཡང་། བུམ་པ་དོན་གཉེར་གྱི་སྐྱེས་བུ་དེས།
བུམ་པ་ཞེས་པའི་ངག་ལ་བརྟེན་ནས་དོན་བུམ་པ་ལ་འཇུག་པ་དེ་མ་ཡིན་པར་
ཐལ། བུམ་པ་ཞེས་པའི་ངག་དེས། བུམ་འཛིན་( ༤༢ན) རྟོག་པ་ལ་བུམ་པ་སྣང་
བ་དེ་བརྗོད་པའི་ཕྱིར་ཟེར་ན། སྐྱོན་མེད་དེ། ངེད་ཀྱིས་བུམ་པ་ཞེས་པའི་ངག་
ལ་བརྟེན་ནས་བུམ་པའི་རྣམ་པ་ཤར་བའི་བློ་སྐྱེ་བར་ཁས་ལེན།ཁྱོད་མང་
བཀུར་བས། རང་ཡུལ་གྱི་རྣམ་པ་ཤར་བའི་བློ་ཁས་མི་ལེན་པའི་ཕྱིར། ཞེས་
འཆད་པར་བྱེད་པ་ལ། ཤེས་པ་ལ། མཚུངས་མིན། ཞེས་སོགས་རྐང་པ་ཕྱེད་

དང་ལྔ་བྱུང་། དེ་ལྟར་བྱས་པ་ལ་ཁོ་ན་རེ། ངེད་ཀྱིས་རང་ཡུལ་གྱི་རྣམ་པ་ཤར་
བའི་བློ་ཁས་ལེན་པ་ཡིན་ཏེ། མིང་སོགས་འཛིན་པའི་རྟོག་པ་དེས། མིང་སོགས་
གཟུང་དོན་དུ་བྱེད་པའི་སྒོ་ནས་དེ་ལ་མིང་སོགས་ཀྱི་རྣམ་པ་ཤར་བའི་ཕྱིར་ཞེ་
ན། དེ་འགོག་པར་བྱེད་པ་ལ། ཁས་ལེན་ན་ཡང་རྣམ་ཤེས་ལས། །ཞེས་སོགས་
རྐང་པ་གསུམ་བྱུང་། ཁོ་ན་རེ། མིང་སོགས་འཛིན་པའི་རྟོག་པའི་གཟུང་དོན་
ཡོད་པ་ཡིན་ཏེ། ཤེས་པ་ཀུན་གཟུང་དོན་དང་ལྡན་པའི་ཕྱིར། ཞེས་པའི་འདོད་
པ་རྗོད་པར་བྱེད་པ་ལ། · ཤེས་ཀུན་དོན་ལྡན་ཕྱིར་ཞེ་ན། །ཞེས་པ་འདི་བྱུང་། འོ་
ན། ཤེས་པ་ཀུན་གཟུང་དོན་དང་ལྡན་པ་མ་ཡིན་པར་ཐལ། རྨི་ལམ་གྱི་སྔོན་པོ་
རྨིས་པའི་ཤེས་པ་དེའི་གཟུང་དོན་མེད་པའི་ཕྱིར། མ་གྲུབ་ན། དེར་ཐལ། དེས་
རྨི་ལམ་གྱི་སྔོན་པོའི་མིང་སོགས་ལྡན་མིན་འདུ་བྱེད་དེ་རང་གཟུང་དོན་དུ་མི་
བྱེད། དེས་རྨི་ལམ་གྱི་སྔོན་པོ་དེ་ཡང་གཟུང་དོན་དུ་མི་བྱེད་པའི་ཕྱིར། དང་པོ་
གྲུབ་སྟེ། རྨི་ལམ་གྱི་སྔོན་པོ་རྨིས་པའི་ཤེས་པ་དེ་ལ་རྨི་ལམ་གྱི་སྔོན་པོ་སྣང་གི་
རྨི་ལམ་གྱི་སྔོན་པོའི་མིང་སོགས་ལྡན་མིན་འདུ་བྱེད་མི་སྣང་བའི་ཕྱིར། ཞེས་
འཆད་པར་( ༤༢་) བྱེད་པ་ལ། འཐད་ལྡན་རྨི་སོགས་རྣམ་གཞན་དུ། །ཞེས་
སོགས་རྐང་པ་གསུམ་བྱུང༌། གཉིས་པ་གྲུབ་སྟེ། རྨི་ལམ་གྱི་སྔོན་པོ་དེ་ཐོགས་
མེད་ཡིན་པའི་ཕྱིར་དང་། རྨི་ལམ་གྱི་སྔོན་པོ་དེ་རྨི་ལམ་གྱི་སྔོན་པོ་རྨིས་པའི་
ཤེས་པ་དེའི་བདག་ཉིད་ཡིན་པའི་ཕྱིར། ཞེས་འཆད་པར་བྱེད་པ་ལ། ཐོགས་
མེད་ཕྱིར་ན་སྔོ་སོགས་མིན། །ཞེས་སོགས་རྐང་པ་གསུམ་བྱུང༌། འོ་ན། རྨི་ལམ་
གྱི་སྔོན་པོ་དེ་རྨི་ལམ་གྱི་སྔོན་པོ་རྨིས་པའི་ཤེས་པའི་བདག་ཉིད་དུ་བསྟན་པ་
ལ་སོགས་པའི་དགོས་པ་གང་ཡོད་ཅེ་ན། དེ་ལྟར་བསྟན་པ་ལ་དགོས་པ་ཡོད་
དེ། མིང་སོགས་འཛིན་པའི་རྟོག་པ་ལ་མིང་སོགས་སྣང་བ་དེ། མིང་སོགས་
འཛིན་པའི་རྟོག་པའི་བདག་ཉིད་ཡིན་ནོ། །ཞེས་ཤེས་པར་བྱ་བའི་ཆེད་ཡིན་
པའི་ཕྱིར། ཞེས་འཆད་པར་བྱེད་པ་ལ། དེས་ནི་མིང་སོགས་བརྗོད་པ་ཡིན། །

ཞེས་པ་འདི་བྱུང་། དེ་ཡན་གྱིས་གཟུང་དོན་གྱི་འཛིན་པའི་སྒོ་ནས་རྟོག་པའི་
གཟུང་དོན་བཀག་ནས།གཟུང་དོན་གྱི་མཚན་ཉིད་ཀྱི་སྒོ་ནས་རྟོག་པའི་
གཟུང་དོན་འགོག་པར་བྱེད་པ་ལ། མིག་ལ་སོགས་པའི་བློ་འདོད་པ། །ཞེས་
སོགས་བྱུང༌། འོ་ན། གཟུགས་འཛིན་མིག་ཤེས་དེ་གཟུང་དོན་དང་ལྡན་ན་དེ་
དེ་དང་ལྡན་པའི་རྒྱུ་མཚན་གང་ཞེ་ན། ཞེས་པའི་དྲི་བ་དེ་འགོད་པར་བྱེད་པ་
ལ། མིག་ལ་སོགས་པའི་བློ་འདོད་པ། །ཞེས་སོགས་རྐང་པ་གཉིས་བྱུང་། དེ་
ལྟར་བྱས་པ་ལ་ཁོ་ན་རེ། གཟུགས་འཛིན་མིག་ཤེས་ཆོས་ཅན། རང་གི་གཟུང་
དོན་དང་ལྡན་པ་ཡིན་ཏེ། རང་གི་གཟུང་དོན་ཕན་འདོགས་བྱེད་དུ་ཡོད་མེད་
ཀྱི་རྗེས་སུ་འགྲོ་ལྡོག་བྱེད་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ།
གལ་ཏེ་དོན་( ༤༣ན) ནུས་མཐོང་ཕྱིར་ན། །ཞེས་པ་འདི་བྱུང༌། དེ་ལྟར་ཟེར་ན།
མིང་སོགས་འཛིན་པའི་རྟོག་པ་ཆོས་ཅན། ཁྱོད་ཀྱི་གཟུང་དོན་མེད་པར་ཐལ།
ཁྱོད་རང་གི་གཟུང་དོན་ལ་ཕན་འདོགས་བྱེད་དུ་ཡོད་མེད་ཀྱི་རྗེས་སུ་འགྲོ་
ལྡོག་མི་བྱེད་པའི་ཕྱིར་ཏེ། ཁྱོད་ཀྱི་གཟུང་དོན་གྱི་ཁྱོད་སྐྱེད་པའི་ནུས་པ་མངོན་
སུམ་གྱི་ཚད་མས་མ་གྲུབ་པའི་ཕྱིར། ཞེས་འཆད་པར་བྱེད་པ་ལ། གཞན་པ་
དོན་མེད་ཅན་ཐོབ་འགྱུར། །ཞེས་པ་འདི་བྱུང༌། སྔར་གྱི་དྲི་བ་གཉིས་པ་ལྟར་
ཡིན་ནོ་ཟེར་ན། །འོ་ན། བུམ་པ་དོན་གཉེར་གྱི་སྐྱེས་བུ་དེས། བུམ་པ་ཞེས་པའི་
ངག་ལ་བརྟེན་ནས། དོན་བུམ་པ་ལ་འཇུག་པར་མི་འགྱུར་བར་ཐལ། བུམ་པ་
ཞེས་པའི་སྒྲ་དེས། བུམ་པ་ཞེས་པའི་སྒྲ་འཆད་པ་པོ་དང་། ཉན་པ་པོའི་བློའི་
ཡུལ་གང་དང་ཡང་མ་འབྲེལ་བའི་བུམ་པའི་མིང་སོགས་ལྡན་མིན་འདུ་བྱེད་
བརྗོད་པའི་ཕྱིར། ཞེས་འཆད་པར་བྱེད་པ་ལ། འབྲེལ་མེད་ན་ཡང་འཇུག་མི་
འགྱུར། །ཞེས་པ་འདི་བྱུང༌། གལ་ཏེ་ཁོ་ན་རེ། དྲི་བ་གསུམ་པ་ལྟར་ཡིན་ཏེ།
བུམ་པ་ཞེས་པའི་སྒྲས་བུམ་པ་དང་གྲུབ་བདེ་རྫས་གཅིག་པའི་བུམ་པའི་མིང་
སོགས་ལྡན་མིན་འདུ་བྱེད་བརྗོད་པའི་ཕྱིར། དེར་ཐལ། དེས་བུམ་པ་བརྗོད་པ་

གང་ཞིག །ཆོས་དེ་ཡོད་ཆོས་དེ་བརྗོད་པའི་ངག་ཡིན་ན། ཆོས་དེ་དང་གྲུབ་
བདེ་རྫས་གཅིག་ཏུ་གྱུར་པའི་ཆོས་དེའི་མིང་སོགས་ལྡན་མིན་འདུ་བྱེད་བརྗོད་
པའི་ངག་ཡིན་དགོས་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ། གལ་
ཏེ་དོན་དང་འབྲེལ་ལྡན་ན། །ཞེས་པ་འདི་བྱུང༌། འོ་ན། རྗོད་བྱེད་ཀྱི་སྒྲས་བུམ་
པ་འདས་པ་དང་། བུམ་པ་( ༤༣བ) མ་འོངས་པ་གཉིས་མ་བརྗོད་པར་ཐལ། དེ་
གཉིས་ཡོད་པ་གང་ཞིག །རྗོད་བྱེད་ཀྱི་སྒྲས་དེ་གཉིས་དང་གྲུབ་བདེ་རྫས་
གཅིག་ཏུ་གྱུར་པའི་དེ་གཉིས་ཀྱི་མིང་སོགས་ལྡན་མིན་འདུ་བྱེད་མ་བརྗོད་
པའི་ཕྱིར། ཁྱབ་པ་ཁས། ཕྱི་མ་གྲུབ་སྟེ། དེ་གཉིས་དང་གྲུབ་བདེ་རྫས་གཅིག་
མེད་པའི་ཕྱིར། བུམ་པ་འདས་པ་དེ་བུམ་པ་ཟད་པའི་མེད་དགག་གི་ཆ་ཡིན་
པས་དངོས་པོར་མེད། བུམ་པ་མ་འོངས་པ་དེ། བུམ་པ་མ་སླེབས་པས་མེད་
དགག་གི་ཆ་ཡིན་པས། དངོས་པོར་མེད་པའི་ཕྱིར་ཞེས་འཆད་པར་བྱེད་པ་ལ་
༈ འདས་དང་མ་འོངས་བརྗོད་བྱ་མིན། །དོན་དང་དེ་ནི་ཟད་ཕྱིར་རོ། །
ཞེས་པ་འདི་བྱུང་། འདིའི་སྐབས་སུ། མཐའ་དཔྱད་པ་ལ། ཁ་ཅིག་ན་རེ། དུས་
དེར་སྐྱེས་ཟིན་འགག་པ་དེ། དུས་དེར་འདས་པའི་མཚན་ཉིད་དུས་དེར་རང་
ཉིད་སྐྱེད་བྱེད་ཀྱི་རྒྱུ་ཡོད་ཀྱང་། རྐྱེན་འགའ་ཞིག་མ་ཚང་བའི་དབང་གིས་མ་
བྱུང་བ་དེ། དུས་དེར་མ་འོངས་པའི་མཚན་ཉིད་ཟེར་ན། དང་པོ་ལ་ས་བོན་
ཆོས་ཅན། མྱུ་གུའི་དུས་སུ་སྐྱེས་ཟིན་པར་ཐལ། དེའི་དུས་སུ་འདས་པ་ཡིན་
པའི་ཕྱིར། ཁྱབ་པ་ཁས། འདོད་མི་ནུས་ཏེ། དེའི་དུས་སུ་འདས་ཟིན་པའི་ཕྱིར།
མ་གྲུབ་ན། དེར་ཐལ། མྱུ་གུ་མྱུ་གུའི་དུས་སུ་སྐྱེས་པ་གང་ཞིག །དེ་སྐྱེས་པ་དང་
ས་བོན་འགག་པ་དུས་མཉམ་ཡིན་པའི་ཕྱིར། གཞན་ཡང་ས་བོན་ཆོས་ཅན། མྱུ་
གུའི་དུས་སུ་སྐྱེས་ཟིན་འགག་པ་མ་ཡིན་པར་ཐལ། དེའི་དུས་སུ་སྐྱེས་ཟིན་མ་
འགག་པ་ཡིན་པའི་ཕྱིར། དེའི་དུས་སུ་སྐྱེས་ཟིན། ས་བོན་གྱི་དུས་སུ་མ་འགག་
པ་ཡིན་པའི་ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར། དང་པོ་དངོས།

 ( ༤༤ན)མཚན་ཉིད་གཉིས་པ་ལ་སྐྱོན་འཕེན་པ་ཁ་ཅིག་ན་རེ། མྱུ་གུ་ཆོས་ཅན།
ས་བོན་གྱི་དུས་སུ་རང་ཉིད་སྐྱེད་བྱེད་ཀྱི་རྒྱུ་ཡོད་ཀྱང་། རྐྱེན་འགའ་ཞིག་མ་
ཚང་བའི་དབང་གིས་མ་བྱུང་བར་ཐལ། དེའི་དུས་སུ་མ་འོངས་པ་ཡིན་པའི་
ཕྱིར། འདོད་ན། དེ་ཆོས་ཅན། མ་བྱུང་བར་ཐལ། འདོད་པའི་ཕྱིར་ན་མ་ཁྱབ།
ཁོ་རང་ལ། མྱུ་གུ་ཆོས་ཅན། ས་བོན་གྱི་དུས་སུ་བྱུང་བར་ཐལ། དེའི་དུས་སུ་
རང་ཉིད་སྐྱེད་བྱེད་ཀྱི་རྒྱུ་ཡོད་ཀྱང་། རྐྱེན་འགའ་ཞིག་མ་ཚང་བའི་དབང་གིས་
མ་བྱུང་བ་མ་ཡིན་པའི་ཕྱིར། རྟགས་ཁས། འདོད་ན། དེའི་དུས་སུ་ཡོད་པར་
ཐལ་ལོ། །ཡང་ཁོ་ན་རེ། ས་བོན་གྱི་དུས་སུ་ནས་མྱུག་གི་རྒྱུ་ཡོད་པར་ཐལ། དེའི་
དུས་སུ་ནས་མྱུག་སྐྱེད་བྱེད་ཀྱི་རྒྱུ་ཡོད་པའི་ཕྱིར། འདོད་ན། དེའི་དུས་སུ་ནས་
མྱུག་གི་རྒྱུ་ཚོགས་གྲངས་ཚང་བ་ཡོད་པར་ཐལ། འདོད་པའི་ཕྱིར། འདོད་ན།
དེའི་དུས་སུ་ནས་མྱུག་གི་དངོས་རྒྱུ་དང་བརྒྱུད་རྒྱུ་གཉིས་ཀ་ཡོད་པར་ཐལ།
འདོད་པའི་ཕྱིར། འདོད་ན། དེའི་དུས་སུ་ནས་མྱུག་གི་བརྒྱུད་རྒྱུ་མེད་པར་ཐལ།
དེའི་དུས་སུ་དེའི་དངོས་རྒྱུ་ཡོད་པ་གང་ཞིག །དེའི་བརྒྱུད་རྒྱུ་དེ་དེའི་དངོས་
རྒྱུའི་རྒྱུ་ཡིན་པའི་ཕྱིར་ན་མ་ཁྱབ། ཁ་ཅིག །རང་ཉིད་དུས་གང་དུ་འཇོག་པ་
་གི་རང་དུས་ལ་ལྟོས་ཏེ་བཞག་དགོས་པའི་ལྟོས་པར་གྱུར་པའི་
དངོས་པོ་དེའི་དུས་སུ་ཐལ་ཟིན་པ་དེ་འདས་པའི་མཚན་ཉིད། རང་ཉིད་དུས་
གང་དུ་འཇོག་པ་དངོས་པོ་གང་གི་རང་དུས་ལ་ལྟོས་ཏེ་བཞག་དགོས་པའི་
དངོས་པོ་དེའི་དུས་སུ་མ་སླེབས་པའི་ཆོས། མ་འོངས་པའི་མཚན་( ༤༤་) ཉིད་
ཟེར་ན། དང་པོ་ལ། བུམ་པ་འདས་པ་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། མ་གྲུབ་ན། བུམ་པ་འདས་པ་འདས་པ་ཡིན་པར་ཐལ། འདས་པ་
ཡིན་པ་ཡོད་པའི་ཕྱིར། འདས་པའི་མཚན་ཉིད་ཡོད་པའི་ཕྱིར། རྩ་བར་འདོད་
ན། བུམ་པ་འདས་པ་དེ་བུམ་པའི་དུས་སུ་འདས་པར་ཐལ། འདོད་པ་གང་
ཞིག །བུམ་པ་དེ་དེ་འདས་པར་འཇོག་པའི་ལྟོས་པར་གྱུར་པའི་དངོས་པོ་ཡིན་

པའི་ཕྱིར། ཕྱི་མ་གྲུབ་སྟེ། དེའི་ལྟོས་པར་གྱུར་པའི་དངོས་པོ་ཡོད་པའི་ཕྱིར། མ་
གྲུབ་ན། བུམ་པ་འདས་པ་ཆོས་ཅན། ཁྱོད་འདས་པར་འཇོག་པའི་ལྟོས་པར་
གྱུར་པའི་དངོས་པོ་ཡོད་པར་ཐལ། ཁྱོད་འདས་པ་ཡིན་པའི་ཕྱིར། རྟགས་ཁས།
རྩ་བར་འདོད་མི་ནུས་ཏེ། བུམ་པ་འདས་པ་དེ། བུམ་པའི་དུས་སུ་མ་འོངས་པ་
ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་འདས་པ་ཁྱོད་ཀྱི་དུས་སུ་
དེར་ཐལ། ཁྱོད་འདུས་བྱས་ཡིན་པའི་ཕྱིར། མཚན་ཉིད་གཉིས་པ་ལ། བུམ་པ་
མ་འོངས་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན།
བུམ་པ་མ་འོངས་པ་མ་འོངས་པ་ཡིན་པར་ཐལ། མ་འོངས་པ་ཡིན་པ་ཡོད་
པའི་ཕྱིར་ཏེ། མ་འོངས་པའི་མཚན་ཉིད་ཡོད་པའི་ཕྱིར། རྟགས་ཁས། རྩ་བར་
འདོད་ན། བུམ་པ་མ་འོངས་པ་བུམ་པའི་དུས་སུ་མ་འོངས་པར་ཐལ། འདོད་
པ་གང་ཞིག །བུམ་པ་དེ་བུམ་པ་མ་འོངས་པ་མ་འོངས་པར་འཇོག་པའི་ལྟོས་
པར་གྱུར་པའི་དངོས་པོ་ཡིན་པའི་ཕྱིར། ཕྱི་མ་གྲུབ་སྟེ། དེའི་ལྟོས་པར་གྱུར་
པའི་དངོས་པོ་ཡོད་པའི་ཕྱིར། མ་གྲུབ་ན། བུམ་པ་མ་འོངས་པ་ཆོས་ཅན། ཁྱོང་
མ་འོངས་པར་འཇོག་པའི་ལྟོས་པར་གྱུར་( ༤༥ན) པའི་དངོས་པོ་ཡོད་པར་ཐལ།
ཁྱོད་མ་འོངས་པ་ཡིན་པའི་ཕྱིར། རྟགས་ཁས། རྩ་བར་འདོད་མི་ནུས་ཏེ། བུམ་
པ་མ་འོངས་པ་དེ་བུམ་པའི་སྔ་ལོགས་སུ་གྲུབ་པའི་ཕྱིར། མ་གྲུབ་ན། བུམ་པ་
ཆོས་ཅན། ཁྱོད་མ་འོངས་པ་ཁྱོད་ཀྱི་སྔ་ལོགས་སུ་གྲུབ་པར་ཐལ། ཁྱོད་འདུས་
བྱས་ཡིན་པའི་ཕྱིར། བྱས་པ་ལ་ཁོ་ན་རེ། བུམ་པ་འདས་པ་དེ་བུམ་པའི་དུས་སུ་
འདས་པར་ཐལ། དེ་དེའི་དུས་ལས་འདས་པའི་ཕྱིར་ན་མ་ཁྱབ། རྟགས་གྲུབ་སྟེ།
དེ་བུམ་པ་ད་ལྟར་བའི་དུས་ལས་འདས་པའི་ཕྱིར་ཏེ། ཕྱི་དྲོ་དེ་སྔ་དྲོའི་དུས་
ལས་འདས་པའི་ཕྱིར་ཏེ། ཕྱི་དྲོ་དེ་སྔ་དྲོའི་དུས་ལས་ཡོལ་བའི་ཕྱིར། གཞན་
ཡང་། སེམས་ཅན་ཤི་བ་ཤི་བ་ཡིན་པར་ཐལ། སེམས་ཅན་འདས་པ་འདས་པ་
ཡིན་པའི་ཕྱིར་ཏེ། བུམ་པ་ལ་དེའི་ཕྱིར། འདོད་ན། དེ་ཆོས་ཅན། ཁྱོད་འཆི་བ་

ཡོད་པར་ཐལ། ཁྱོད་ཤི་བ་ཡིན་པའི་ཕྱིར། འདོད་མི་ནུས་ཏེ། ཁྱོད་རྟག་པ་ཡིན་
པའི་ཕྱིར། གཞན་ཡང་། སེམས་ཅན་ཞིག་པ་ཞིག་པ་ཡིན་པར་ཐལ། དེ་འདས་
པ་འདས་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་འཇིག་པ་ཡོད་པར་
ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་མི་འཇིག་པའི་ཆོས་ཡིན་པའི་
ཕྱིར། གཞན་ཡང་། ཤི་བ་ཡིན་པ་ཡོད་པར་ཐལ། ཞིག་པ་ཡིན་པ་ཡོད་པའི་
ཕྱིར། རྟགས་ཁས། འདོད་ན། ཤི་བའི་སེམས་ཅན་ཡོད་པར་ཐལ། འདོད་པའི་
ཕྱིར། འདོད་ན། དེ་འདྲའི་སེམས་ཅན་གྱི་ལུས་ཡོད་པར་ཐལ། འདོད་པའི་ཕྱིར།
འདོད་ན། དེ་འདྲའི་ལུས་དེ་ཤི་ལུས་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། དེ་གསོན་ལུས་ཡིན་པའི་ཕྱིར་ཏེ། ( ༤༥༠) དེ་སྲོག་ལྡན་གྱི་ལུས་ཡིན་
པའི་ཕྱིར། ཤི་བའི་སེམས་ཅན་གྱི་རྒྱུད་ལ་སྲོག་དབང་ཡོད་པའི་ཕྱིར་ཏེ། དེའི་
རྒྱུད་ལ་ཡིད་དབང་ཡོད་པ་གང་ཞིག །སྲོག་དབང་དང་ཡིད་དབང་གཉིས་
ངེས་ལྡན་ཡིན་པའི་ཕྱིར། དང་པོ་གྲུབ་སྟེ། དེའི་རྒྱུད་ལ་སེམས་ཡོད་པའི་ཕྱིར།
བྱས་པ་ལ་ཁོ་ན་རེ། ཤི་བའི་སེམས་ཅན་ཡོད་པར་ཐལ། ཐོ་བས་བཅོམ་པའི་
བུམ་པ་ཡོད་པའི་ཕྱིར་ཏེ། རྣམ་མཁྱེན་གྱིས་བཅོམ་པའི་སྒྲིབ་པ་ཡོད་པའི་ཕྱིར་
ན་མ་ཁྱབ། རྟགས་གྲུབ་སྟེ། སྒྲིབ་པ་ཡིན་ན་དེ་ཡིན་དགོས་པའི་ཕྱིར་ཟེར་ན།
ཁོ་རང་ལ། བུམ་པ་ཡིན་ན། ཐོ་བས་བཅོམ་པའི་བུམ་པ་ཡིན་དགོས་པར་ཐལ།
སྒྲིབ་པ་ཡིན་ན་རྣམ་མཁྱེན་གྱིས་བཅོམ་པའི་སྒྲིབ་པ་ཡིན་དགོས་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་ཡིན་ན་རྣམ་མཁྱེན་གྱིས་སྤངས་པའི་སྒྲིབ་པ་
ཡིན་དགོས་པའི་ཕྱིར། གཞན་ཡང་ཁོ་ན་རེ། ཤི་བའི་སེམས་ཅན་ཡོད་པར་ཐལ།
རྒྱལ་པོ་གླང་དར་ཤི་བ་ཡིན་པའི་ཕྱིར་ཏེ། དེ་ལྷ་ལུང་དཔལ་གྱི་རྡོ་རྗེས་བསད་
པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་དེ་བསད་པ་ལ་བརྟེན་ནས་
ལྷ་ལུང་དཔལ་གྱི་རྡོ་རྗེ་ལ་སྲོག་གཅོད་ཀྱི་ཕམ་པ་བྱུང་བ། གཏམ་རྒྱུད་ཚད་
ལྡན་ནས་བཤད་པའི་ཕྱིར། ཁོ་རང་ལ་སྒྲིབ་པ་མེད་པར་ཐལ། རྣམ་མཁྱེན་གྱིས་

སྒྲིབ་པ་མེད་པར་བྱས་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྣམ་མཁྱེན་
གྱིས་སྒྲིབ་པ་མི་སྐྱེ་བའི་ཆོས་ཅན་དུ་བྱས་པའི་ཕྱིར་ཏེ།དེས་སྒྲིབ་པ་སྤངས་
པའི་ཕྱིར། གཞན་ཡང༌། འདས་པའི་དངོས་པོ་ཁོ་ཁོ་རང་ཡིན་པར་ཐལ། ཁོ་
ཡོད་པའི་ཕྱིར། འདོད་ན། འདས་པའི་དངོས་པོ་ཆོས་ཅན། རང་རྒྱུ་ལས་
འདས་པའི་དངོས་པོར་སྐྱེས་པར་( ༤༦ན) ཐལ། འདོད་པའི་ཕྱིར། འདོད་མི་
ནུས་ཏེ། རང་རྒྱུ་ལས་འཇིག་པའི་དངོས་པོར་སྐྱེས་པའི་ཕྱིར། གཞན་ཡང་དེ་
ཆོས་ཅན། རང་གྲུབ་ཙམ་ནས་འདས་པའི་དངོས་པོར་སྐྱེས་པར་ཐལ། འདས་
པའི་དངོས་པོ་ཡོད་པའི་ཕྱིར། རྟགས་ཁས། འདོད་ན། དེ་ཆོས་ཅན། རང་གྲུབ་
ཙམ་ནས་ཞིག་པའི་དངོས་པོར་སྐྱེས་པར་ཐལ། འདོད་པའི་ཕྱིར། འདོད་ན།
རང་གྲུབ་ཙམ་ནས་ཞིག་པར་ཐལ། འདོད་པའི་ཕྱིར། འདོད་མི་ནུས་ཏེ། རང་
གྲུབ་ཙམ་ནས་འཇིག་ངེས་ཡིན་པའི་ཕྱིར་ཏེ། དངོས་པོ་ཡིན་པའི་ཕྱིར། གཞན་
ཡང་མ་འོངས་པའི་དངོས་པོ་ཁོ་ཁོ་རང་ཡིན་པར་ཐལ། ཁོ་ཡོད་པའི་ཕྱིར།
འདོད་ན། མ་འོངས་པའི་དངོས་པོ་ཆོས་ཅན། རང་རྒྱུ་ལས་མ་འོངས་པའི་
དངོས་པོར་སྐྱེས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། རང་རྒྱུ་
ལས་མ་འོངས་པར་ཐལ། འདོད་པའི་ཕྱིར། འདོད་མི་ནུས་ཏེ། རང་རྒྱུ་ལས་
བྱུང་བའི་ཕྱིར། བྱས་པ་ལ་ཁོ་ན་རེ། འདས་པའི་དངོས་པོ་ཡོད་པར་ཐལ
འདས་པའི་སངས་རྒྱས་ཡོད་པའི་ཕྱིར་ཏེ། འདས་མ་འོངས་ད་ལྟར་གསུམ་གྱི་
སངས་རྒྱས་ཡོད་པའི་ཕྱིར་ཏེ།དུས་གསུམ་གྱི་སངས་རྒྱས་ཡོད་པའི་ཕྱིར་ན་མ་
ཁྱབ། རྟགས་གྲུབ་སྟེ། དུས་གསུམ་མཁྱེན་པའི་སངས་འཕགས་ཡོད་པའི་ཕྱིར་
དེ་གསུམ་མཁྱེན་པའི་ཡེ་ཤེས་ཡོད་པའི་ཕྱིར། རང་རེས་དུས་གསུམ་གྱི་
སངས་འཕགས་ཁས་བླངས་པ་ལ་ཁ་ཅིག་ན་རེ། མར་མེ་མཛད་འདས་པའི་
དུས་ཀྱི་སངས་འཕགས་དང་། རྗེ་བཙུན་བྱམས་པ་མགོན་པོ་དེ་མ་འོངས་པའི་
དུས་ཀྱི་སངས་འཕགས་ཡིན་པར་ཐལ། འདས་པའི་དུས་ཀྱི་( ༤༦བ)སངས་

འཕགས་དང་མ་འོངས་པའི་དུས་ཀྱི་སངས་འཕགས་གཉིས་ཀ་ཡོད་པའི་ཕྱིར།
འདོད་ན། སྟོན་པ་འདིའི་བསྟན་པའི་དུས་ཀྱི་གྲུབ་མཐའ་སྨྲ་བའི་ཚད་མའི་
སྐྱེས་བུ་དེས། སངས་རྒྱས་མར་མེ་མཛད་འདས་པའི་དུས་ཀྱི་སངས་འཕགས་
དང་གཅིག་ཤོས་མ་འོངས་པའི་དུས་ཀྱི་སངས་འཕགས་སུ་ཁས་ལེན་པར་ཐལ།
འདོད་པའི་ཕྱིར། འདོད་ན། རྗེ་བཙུན་བྱམས་པ་མགོན་པོའི་བསྟན་པའི་དུས་
ཀྱི་གྲུབ་མཐའ་སྨྲ་བའི་ཚད་མའི་སྐྱེས་བུ་དེས། སྟོན་པ་ཤཱཀྱ་ཐུབ་པ་དེ་འདས་
པའི་སངས་འཕགས་དང༌། རྗེ་བཙུན་བྱམས་མགོན་ད་ལྟར་གྱི་དུས་ཀྱི་སངས་
འཕགས་སུ་ཁས་ལེན་པ་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན།
སྟོན་པ་ཤཱཀྱ་ཐུབ་པ་འདས་པའི་དུས་ཀྱི་སངས་འཕགས་དང་། གཅིག་ཤོས་མ་
འོངས་པའི་དུས་ཀྱི་སངས་འཕགས་སུ་ཁས་ལེན་པར་ཐལ། འདོད་པ་གང་
ཞིག །དེའི་དུས་ཀྱི་དེ་རྣམས་ཀྱི་ཁས་བླངས་པ་ཁས་བླངས་པ་ལྟར་དུ་གྲུབ་པའི་
ཕྱིར། འདོད་ན། སྟོན་པ་ཤཱཀྱ་ཐུབ་པ་འདས་པའི་དུས་ཀྱི་སངས་འཕགས་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ད་ལྟར་བའི་དུས་ཀྱི་སངས་
འཕགས་ཡིན་པའི་ཕྱིར་ཏེ། དེའི་དུས་ཀྱི་སྟོན་པ་ཡིན་པའི་ཕྱིར། གཞན་ཡང་ཁོ་
ན་རེ། ཡང་སངས་རྒྱས་མར་མེ་མཛད་ཀྱི་བསྟན་པའི་དུས་ཕན་ཆད་ཀྱི་སངས་
འཕགས་ཐམས་ཅད་འདས་པའི་དུས་ཀྱི་སངས་འཕགས་དང༌། རྗེ་བཙུན་
བྱམས་མགོན་གྱི་བསྟན་པའི་དུས་མན་ཆད་ཀྱི་སངས་འཕགས་ཐམས་ཅད་མ་
འོངས་པའི་དུས་ཀྱི་སངས་འཕགས་ཡིན་པར་ཐལ། སངས་རྒྱས་མར་མེ་མཛད་
འདས་པའི་དུས་ཀྱི་སངས་འཕགས་དང་གཅིག་ཤོས་དེ་མ་( ༤༧ན)འོངས་པའི་
དུས་ཀྱི་སངས་འཕགས་ཡིན་པའི་ཕྱིར། རྟགས་ཁས་ཟེར་ན་མ་ཁྱབ། འདོད་ན།
མར་མེ་མཛད་ཀྱི་བསྟན་པའི་དུས་ཡན་ཆད་ཀྱི་དངོས་པོ་ཐམས་ཅད་འདས་
པའི་དུས་ཀྱི་དངོས་པོ་དང་ཅིག་ཤོས་ཀྱི་དུས་མན་ཆད་ཀྱི་དངོས་པོ་ཐམས་
ཅད་མ་འོངས་པའི་དུས་ཀྱི་དངོས་པོ་ཡིན་པར་ཐལ། འདོད་པའི་ཕྱིར། འདོད་

ན། ཁ་སང་ཡན་ཆད་ཀྱི་དངོས་པོ་ཐམས་ཅད་འདས་པའི་དུས་ཀྱི་དངོས་པོ་
དང་། སང་ཉིན་མན་ཆད་ཀྱི་དངོས་པོ་ཐམས་ཅད་མ་འོངས་པའི་དུས་ཀྱི་
དངོས་པོ་ཡིན་པར་ཐལ་ལོ། །ཁོ་རང་ལ། སངས་རྒྱས་མར་མེ་མཛད་ཀྱི་བསྟན་
པའི་དུས་ཡན་ཆད་ཀྱི་དུས་ཐམས་ཅད་འདས་པའི་དུས་དང་།རྗེ་བཙུན་
བྱམས་མགོན་གྱི་བསྟན་པའི་དུས་མན་ཆད་ཀྱི་དུས་ཐམས་ཅད་མ་འོངས་པའི་
དུས་ཡིན་པར་ཐལ།འདས་པའི་དུས་དང་མ་འོངས་པའི་དུས་གཉིས ཡོད་
པའི་ཕྱིར། ཁྱབ་པ་ཁས། འདོད་ན། སྐྱོན་སྔར་ལྟར་འཕེན། རྟགས་གྲུབ་སྟེ། མ་
ཁྱབ་ཟེར་ན། རྗེ་བཙུན་བྱམས་མགོན་གྱི་བསྟན་པའི་དུས་ཕན་ཆད་ཀྱི་དུས་
ཐམས་ཅད་དུས་ཡིན་པར་ཐལ འདས་པའི་དུས་ཡོད་པའི་ཕྱིར། ཁྱབ་པ་ཁས།
གཞན་ཡང་། སྟོན་པ་འདིའི་བསྟན་པའི་དུས་ཀྱི་གྲུབ་མཐའ་སྨྲ་བའི་ཚད་མའི་
སྐྱེས་བུ་རྣམས་ཀྱིས། སྟོན་པ་ཤཱཀྱ་ཐུབ་པ་མཆོག་གི་སྤྲུལ་སྐུ་དང༌། རྗེ་བཙུན་
བྱམས་མགོན་དེ་མ་ཡིན་པར་ཁས་ལེན་པར་ཐལ། དང་པོ་དེ་དེ་ཡིན། གཉིས་
པ་དེ་དེ་མ་ཡིན་པའི་ཕྱིར། འདོད་ན། རྗེ་བཙུན་བྱམས་མགོན་གྱི་བསྟན་པའི་
དུས་ཀྱི་གྲུབ་མཐའ་སྨྲ་བའི་ཚད་མའི་སྐྱེས་བུ་དེས། རྗེ་བཙུན་( ༤༧བ) བྱམས་
མགོན་མཆོག་གི་སྤྲུལ་སྐུ་དང་སྟོན་པ་ཤཱཀྱ་ཐུབ་པ་དེ་དེ་མ་ཡིན་པར་ཁས་ལེན་
པར་ཐལ། སྟོན་པ་འདིའི་བསྟན་པའི་དུས་ཀྱི་གྲུབ་མཐའ་སྨྲ་བའི་ཚད་མའི་
སྐྱེས་བུ་རྣམས་ཀྱི་ཞེས་སོགས་འདོད་པའི་ཕྱིར། ཁྱབ་པ་ཁས། འདོད་ན། རྗེ་
བཙུན་བྱམས་མགོན་མཆོག་གི་སྤྲུལ་སྐུ་ཡིན། སྟོན་པ་ཤཱཀྱ་ཐུབ་པ་དེ་མིན་
དགོས་པར་ཐལ། འདོད་པ་གང་ཞིག །བྱམས་པའི་བསྟན་པའི་དུས་ཀྱི་དེ་
རྣམས་ཀྱིས་ཁས་བླངས་པ་ཁས་བླངས་པ་ལྟར་དུ་གྲུབ་པའི་ཕྱིར། བྱས་པ་ལ་ཁོ་
ན་རེ། བུམ་པ་འདས་པ་འདས་པ་ཡིན་པར་ཐལ། དེ་བུམ་པའི་འདས་པ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། བུམ་པའི་འདས་པ་ཡིན་པ་ཡོད་པའི་
ཕྱིར། གཞན་ཡང་། དེ་འདས་པ་ཡིན་པར་ཐལ། དེ་བུམ་པ་ལ་ལྟོས་ཏེ་འདས་

པ་ཡིན་པའི་ཕྱིར་ཏེ། དེ་དེ་ལ་ལྟོས་ཏེ་འདས་པར་བཞག་པའི་ཕྱིར་ཏེ། བུམ་པ་
མ་འོངས་པ་དེ་བུམ་པ་ལ་ལྟོས་ཏེ་མ་འོངས་པར་བཞག་པའི་ཕྱིར་ཏེ།བུམ་
པའི་འདས་མ་འོངས་ད་ལྟར་དུས་གསུམ་པོ་དེ་བུམ་པ་ལ་ལྟོས་ཏེ་བཞག་པའི་
ཕྱིར་ན་མ་ཁྱབ། ཁ་ཅིག་ན་རེ། བུམ་པ་རང་རྒྱུ་ལས་སྐྱེས་བཞིན་པ་ཡིན་ཀྱང་།
དེ་རང་དུས་སུ་སྐྱེ་བཞིན་པ་མ་ཡིན་ནོ་ཟེར་ན། བུམ་པ་ཆོས་ཅན། རང་དུས་སུ་
སྐྱེ་བཞིན་པ་ཡིན་པར་ཐལ། རང་དུས་སུ་དེ་དང་དངོས་པོའི་གཞི་མཐུན་ཡིན་
པའི་ཕྱིར་ཏེ། ཁྱོད་དེ་འདྲའི་གཞི་མཐུན་ཡིན་པའི་དུས་ཡོད་པའི་ཕྱིར་ཏེ། ཁྱོད་
སྐྱེ་བཞིན་པ་དང་དངོས་པོའི་གཞི་མཐུན་ཡིན་པའི་ཕྱིར། ཁྱོད་སྐྱེ་བཞིན་པ་
གང་ཞིག །དངོས་པོ་ཡིན་པའི་ཕྱིར། དང་པོ་གྲུབ་སྟེ། རང་རྒྱུ་ལས་སྐྱེ་བཞིན་པ་
ཡིན་པའི་ཕྱིར། རྟགས་ཁས། ཡང་ཁོ་( ༤༨ན) ན་རེ། བུམ་པ་དེ་འདྲའི་གཞི་
མཐུན་པ་ཡིན་པའི་དུས་ཅིག་ཡོད་ཀྱང་། བུམ་པ་བུམ་པའི་དུས་སུ་དེ་འདྲའི་
གཞི་མཐུན་མ་ཡིན་ནོ་ཟེར་ན། འོ་ན། བུམ་པ་བུམ་པའི་རྒྱུའི་དུས་སུ་དེ་འདྲའི་
གཞི་མཐུན་པ་ཡིན་པར་ཐལ། དེ་དེ་འདྲའི་གཞི་མཐུན་ཡིན་པ་ཞིག་ཡོད་པ་
གང་ཞིག །དེ་བུམ་པའི་དུས་སུ་དེ་འདྲའི་གཞི་མཐུན་མ་ཡིན་པའི་ཕྱིར། འདོད་
ན། བུམ་པ་བུམ་པའི་རྒྱུའི་དུས་སུ་དངོས་པོ་ཡིན་པར་ཐལ། འདོད་པའི་ཕྱིར།
རང་རེས། བུམ་པ་སྐྱེ་བཞིན་པ་མ་ཡིན། བྱས་པ་ལ་ཁོ་ན་རེ། བུམ་པ་དེ་དེ་ཡིན་
པར་ཐལ། སྐྱེ་བཞིན་པ་ཡིན་པ་ཡོད་པའི་ཕྱིར་ཏེ། མྱུ་གུ་སྐྱེ་བཞིན་པ་ཡོད་པའི་
ཕྱིར་ན་མ་ཁྱབ། རྟགས་གྲུབ་སྟེ། མྱུ་གུ་སྐྱེ་བཞིན་པ་དང་ས་བོན་འགག་བཞིན་
པ་གཉིས་དུས་མཉམ་ཡིན་པའི་ཕྱིར་ཟེར་ན་ཁོ་རང་ལ་སྐྱེ་བ་ལ་མངོན་དུ་
མྱུ་གུ་སྐྱེ་བ་ལ་མངོན་དུ་ཕྱོགས་པ་ཡོད་པའི་ཕྱིར།ཕྱོགས་པ་ཡོད་པར་ཐལ།
ཁྱབ་པ་ཁས། རྟགས་གྲུབ་སྟེ། མྱུ་གུ་སྐྱེ་བ་ལ་མངོན་དུ་ཕྱོགས་པའི་བྱ་བ་ཡོད་
པའི་ཕྱིར་ཏེ། དེ་འདྲའི་བྱ་བ་དང་ས་བོན་འགག་པ་ལ་མངོན་དུ་ཕྱོགས་པའི་
བྱ་བ་གཉིས་དུས་མཉམ་ཡིན་པའི་ཕྱིར། རྩ་བར་འདོད་མི་ནུས་ཏེ། དངོས་པོ་

ཡིན་ན་སྐྱེས་ཟིན་པ་ཡིན་དགོས་པའི་ཕྱིར། ཡང་ཁོ་ན་རེ། སྐྱེ་བ་ལ་མངོན་དུ་
ཕྱོགས་པ་ཡོད་པར་ཐལ། ས་བོན་གྱི་དུས་སུ་སྐྱེས་པ་ལ་མངོན་དུ་ཕྱོགས་པ་
ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། མྱུ་གུ་དེ་དེ་ཡིན་པའི་ཕྱིར་ན་ཁོ་རང་
ལ། སྐྱེ་ཁ་མ་ཡོད་པར་ཐལ། ས་བོན་གྱི་དུས་སུ་སྐྱེ་ཁ་མ་ཡོད་པའི་ཕྱིར། ཁྱབ་པ་
ཁས། རྟགས་གྲུབ་སྟེ། མྱུ་གུ་དེ་དེ་ཡིན་པའི་ཕྱིར། རྩ་( ༤༨་) བར་འདོད་མི་ནུས་
ཏེ། དངོས་པོ་ཡིན་ན་སྐྱེས་ཟིན་པ་ཡིན་དགོས་པའི་ཕྱིར། བྱས་པ་ལ་ཁོ་ན་རེ།
སྐྱེས་བཞིན་པ་ཡིན་ན། རང་དུས་སུ་རང་རྒྱུ་ལས་སྐྱེས་བཞིན་པ་ཡིན་དགོས་
པར་ཐལ། བུམ་པ་རང་རྒྱུ་ལས་སྐྱེས་བཞིན་པ་མ་ཡིན་པའི་ཕྱིར། འདོད་ན།
རང་རྒྱུ་ལས་སྐྱེ་བ་ཡིན་ན། རང་དུས་སུ་རང་རྒྱུ་ལས་སྐྱེ་བ་ཡིན་དགོས་པར་
ཐལ། འདོད་པའི་ཕྱིར། འདོད་ན། བུམ་པ་ཆོས་ཅན། དེར་ཐལ། དེའི་ཕྱིར། སྐྱེ་
བ་ཡིན་པའི་ཕྱིར། རེས་འགའ་སྐྱེ་བ་ཡིན་པའི་ཕྱིར། རྟགས་གྲུབ་སྟེ། ཟག་
བཅས་ཉེར་ལེན་གྱི་ཕུང་པོ་ལྔ་པོ་དེ་རེས་འགའ་སྐྱེ་བ་ཡིན་པའི་ཕྱིར། རེས་
འགའ་བ་ཉིད་ཡིན་པས་ན། སྡུག་བསྔལ་འདི་རྒྱུ་ཅན་ཉིད་སྒྲུབ། །ཅེས་གསུངས་
པའི་ཕྱིར། རྩ་བར་འདོད་ན། བུམ་པ་ཆོས་ཅན། རང་དུས་སུ་རང་རྒྱུ་ལ་རག་
ལས་པར་ཐལ། འདོད་པའི་ཕྱིར། འདོད་མི་ནུས་ཏེ། རང་དུས་སུ་རང་རྒྱུ་ལ་
རག་མ་ལས་པར་རྫོགས་པར་གྲུབ་ཟིན་པའི་ཕྱིར་ཏེ། དངོས་པོ་ཡིན་པའི་ཕྱིར།
ཁྱབ་སྟེ། འབྲས་བུ་རག་ལས་མེད་པར་ཡང་། །ཞེས་གསུངས་པའི་ཕྱིར་ཟེར་ན་
མ་ཁྱབ་སྟེ། དེའི་དོན་ནི། བུམ་པ་རང་གི་ཕྱི་ལོགས་སུ་རང་རྒྱུ་ལ་རག་མ་ལས་
པ་དེ་དེའི་དོན་ཡིན་པའི་ཕྱིར། དེ་ལྟར་མ་ཡིན་ན། བུམ་པ་རང་དུས་སུ་རང་རྒྱུ་
ལ་རག་ལས་པར་ཐལ། རང་རྒྱུ་ལ་རག་ལས་པ་ཡིན་ན། རང་དུས་སུ་རང་རྒྱུ་ལ་
རག་ལས་པ་ཡིན་དགོས་པའི་ཕྱིར་ཏེ། རང་རྒྱུ་ལས་སྐྱེས་པ་ཡིན་ན། རང་དུས་
སུ་རང་རྒྱུ་ལས་སྐྱེས་པ་ཡིན་དགོས་པའི་ཕྱིར་ཏེ། རང་འབྲས་སྐྱེད་བྱེད་ཡིན་ན།
རང་དུས་སུ་རང་འབྲས་སྐྱེད་བྱེད་ཡིན་དགོས་པའི་ཕྱིར་( ༤༩ན) ཏེ། རྒྱུ་ཡིན་ན་

རང་དུས་སུ་རྒྱུ་ཡིན་དགོས་པའི་ཕྱིར། གཞན་ཡང་གསལ་བ་དེར་ཐལ།རང་
རྒྱུའི་འབྲས་བུ་ཡིན་ན་རང་དུས་སུ་དེའི་ཕྱིར་ཏེ། འབྲས་བུ་ལ་དེའི་ཕྱིར། བྱས་
པ་ལ་ཁོ་ན་རེ། བུམ་པ་དེ་རང་དུས་སུ་སྐྱེས་པ་མ་ཡིན་པར་ཐལ། བུམ་པ་རང་
གི་རྒྱུའི་དུས་སུ་སྐྱེ་བ་མ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། བུམ་པ་ཡོད་
པ་གང་ཞིག །གཟུགས་འཛིན་ཡིད་མངོན། གཟུགས་འཛིན་དབང་མངོན་སྐད་
ཅིག་ཐ་མའི་དུས་སུ་སྐྱེ་བ་ཡིན་པའི་ཕྱིར། དེ་གཟུགས་འཛིན་དབང་མངོན་གྱི་
རྒྱུན་མཐར་སྐྱེ་བ་ཡིན་པ་གང་ཞིག །གཟུགས་འཛིན་དབང་མངོན་སྐད་ཅིག་
ཐ་མ་དེ་གཟུགས་འཛིན་དབང་མངོན་གྱི་རྒྱུན་གྱི་ཐ་མ་ཡིན་པའི་ཕྱིར། རང་
རེས། ཆོས་དེའི་འདས་པ་ཡིན་ན། ཆོས་དེ་གྲུབ་དུས་ཀྱི་སྐད་ཅིག་གཉིས་པར་
ཞིག་པའི་ཆ་ཡིན་པས་ཁྱབ། བྱས་པ་ལ་ཁོ་ན་རེ། གཟུགས་འཛིན་དབང་མངོན་
འདས་པ་ཆོས་ཅན། གཟུགས་འཛིན་ཡིད་མངོན་གྲུབ་དུས་ཀྱི་སྐད་ཅིག་གཉིས་
པར་ཞིག་པའི་ཆ་ཡིན་པར་ཐལ། གཟུགས་འཛིན་ཡིད་མངོན་གྱི་འདས་པ་
ཡིན་པའི་ཕྱིར། འདོད་ན། གཟུགས་འཛིན་ཡིད་མངོན་གྲུབ་དུས་ཀྱི་སྐད་ཅིག་
གཉིས་པར་ཞིག་པའི་ཆ་ཡོད་པར་ཐལ། འདོད་པའི་ཕྱིར། འདོད་ན། དེ་གྲུབ་
དུས་ཀྱི་སྐད་ཅིག་གཉིས་པ་ཡོད་པར་ཐལ། འདོད་པའི་ཕྱིར། འདོད་ན།
གཟུགས་འཛིན་ཡིད་མངོན་སྐད་ཅིག་གཉིས་པ་ཡོད་པར་ཐལ། འདོད་པའི་
ཕྱིར་ན་མ་ཁྱབ། ཁོ་ན་རེ། གཟུགས་འཛིན་ཡིད་མངོན་གྲུབ་དུས་ཀྱི་སྐད་ཅིག་
གཉིས་པར་ཞིག་པའི་ཆ་ཡོད་པར་ཐལ། དངོས་པོ་ཡིན་ན་རང་གྲུབ་དུས་
( ༤༩བ)ཀྱིས་སྐད་ཅིག་གཉིས་པར་ཞིག་དགོས་པའི་ཕྱིར་ཏེ། དེ་ཡིན་ན་རང་
གྲུབ་དུས་ཀྱི་སྐད་ཅིག་ཐ་མར་ཞིག་དགོས་པའི་ཕྱིར་ན་མ་ཁྱབ། གཟུགས་
འཛིན་ཡིད་མངོན་ཆོས་ཅན། དེར་ཐལ། དེའི་ཕྱིར། འདོད་ན། གཟུགས་འཛིན་
ཡིད་མངོན་གྲུབ་དུས་ཀྱི་སྐད་ཅིག་ཐ་མ་ཡོད་པར་ཐལ། འདོད་པའི་ཕྱིར།
འདོད་ན། གཟུགས་འཛིན་ཡིད་མངོན་སྐད་ཅིག་ཐ་མ་ཡོད་པར་ཐལ། འདོད་

པའི་ཕྱིར། ཁྱབ་པ་དངོས། ཁ་ཅིག་ན་རེ། ཆོས་དེའི་འདས་པ་ཡིན་ན། ཆོས
དེའི་སྐད་ཅིག་གཉིས་པར་ཞིག་པའི་ཆ་ཡིན་པས་ཁྱབ་ཟེར་ན། གཟུགས་
འཛིན་ཡིད་མངོན་གྱི་འདས་པ་ཆོས་ཅན། གཟུགས་འཛིན་ཡིད་མངོན་སྐད་
ཅིག་གཉིས་པ་དེར་ཐལ། དེའི་འདས་པ་ཡིན་པའི་ཕྱིར། ཁྱབ་པ་ཁས། མ་གྲུབ་
ན། གཟུགས་འཛིན་ཡིད་མངོན་ཆོས་ཅན། ཁྱོད་ཀྱི་འདས་པ་ཁྱོད་ཀྱི་འདས་པ་
ཡིན་པར་ཐལ། ཁྱོད་འདས་པ་ཁྱོད་འདས་པ་ཡིན་པའི་ཕྱིར་ཏེ། ཁྱོད་འདུས་
བྱས་ཡིན་པའི་ཕྱིར། རྩ་བར་འདོད་ན། དེའི་སྐད་ཅིག་གཉིས་པར་ཞིག་པའི་ཆ་
ཡོད་པར་ཐལ། འདོད་པའི་ཕྱིར། དེ་སྐད་ཅིག་གཉིས་པ་ཡོད་པར་ཐལ།
འདོད་པའི་ཕྱིར། འདོད་ན། དེའི་དངོས་ཀྱི་ཉེ་འབྲས་དེའི་སྐད་ཅིག་གཉིས་པ་
ཡིན་པར་ཐལ། འདོད་པའི་ཕྱིར། འདོད་ན། རྣམ་མཁྱེན་སྐད་ཅིག་དང་པོ་དེ་
རྒྱུན་མཐའི་ཡེ་ཤེས་སྐད་ཅིག་མ་གཉིས་པ་ཡིན་པར་ཐལ། འདོད་པའི་ཕྱིར།
འདོད་ན། རྒྱུན་མཐའི་ཡེ་ཤེས་དེ་རྣམ་མཁྱེན་སྐད་ཅིག་དང་པོའི་སྐད་ཅིག་
དང་པོ་ཡིན་པར་ཐལ། འའདོད་པའི་ཕྱིར། འདོད་ན། རྒྱུན་མཐའི་ཡེ་ཤེས་ངེ་
རྣམ་མཁྱེན་ཡིན་པར་ཐལ་ལོ། །བྱས་པ་ལ་ཁོ་ན་རེ། གཟུགས་འཛིན་ཡིང་
མངོན་( ༥༠ན)སྐད་ཅིག་གཉིས་པ་ཡོད་པར་ཐལ། དེ་གྲུབ་དུས་ཀྱི་སྐད་ཅིག་
གཉིས་པ་ཡོད་པ་གང་ཞིག །གཟུགས་འཛིན་ཡིད་མངོན་དང་དེ་གྲུབ་དུས་
དུས་མཉམ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་དང་དེ་གྲུབ་པ་དུས་
མཉམ་པའི་ཕྱིར་ཏེ། དེ་དང་དེ་ཡོད་པ་གཉིས་དུས་མཉམ། དེ་དང་དེ་མི་རྟག་
པ་གཉིས་དུས་མཉམ་པའི་ཕྱིར། གཞན་ཡང་མྱུ་གུ་དང་མྱུ་གུ་སྐྱེ་བ་གཉིས་གྲུབ་
བདེ་རྫས་གཅིག་ཡིན་པར་ཐལ། མྱུ་གུ་དང་མྱུ་གུ་སྐྱེ་གནས་འཇིག་གསུམ་པོ་
གྲུབ་བདེ་རྫས་གཅིག་ཡིན་པའི་ཕྱིར་ཏེ། མྱུ་གུ་དང་དེ་འཇིག་པ་གྲུབ་བདེ་རྫས་
གཅིག་ཡིན་པའི་ཕྱིར། རྩ་བར་འདོད་མི་ནུས་ཏེ། མྱུ་གུ་སྐྱེ་བ་དེ་མྱུ་གུའི་སྔ་
ལོགས་སུ་གྲུབ་པའི་ཕྱིར་ཏེ། མྱུ་གུ་མྱུ་གུའི་སྔ་ལོགས་སུ་སྐྱེ་བ་ཡིན་པའི་ཕྱིར་ན་

མ་ཁྱབ། རྟགས་གྲུབ་སྟེ། མྱུ་གུ་ས་བོན་གྱི་དུས་སུ་སྐྱེ་བ་ཡིན་པའི་ཕྱིར། གཞན་
ཡང་ཁོ་ན་རེ། ས་བོན་གྱི་དུས་སུ་ས་བོན་ལས་སྐྱེ་བཞིན་པ་ཡིན་ན། དེའི་དུས་
སུ་དེ་ལས་སྐྱེ་བ་ཡིན་དགོས་པར་ཐལ། ས་བོན་གྱི་དུས་སུ་སྐྱེ་བཞིན་པ་ཡིན་ན།
དེའི་དུས་སུ་སྐྱེ་བ་ཡིན་དགོས་པའི་ཕྱིར། འདོད་ན། མྱུ་གུ་ཆོས་ཅན། དེར་ཐལ།
དེའི་ཕྱིར། འདོད་ན། ས་བོན་གྱི་དུས་སུ་མྱུ་གུ་སྐྱེ་བ་ཡོད་པར་ཐལ། འདོད་
པའི་ཕྱིར་ན་མ་ཁྱབ། འདོད་མི་ནུས་ཏེ། ས་བོན་ལས་སྐྱེ་བ་དེ་ས་བོན་གྱི་འབྲས་
བུ་ཡིན་པའི་ཕྱིར་ཟེར་ན། ཁོ་རང་ལ། ས་བོན་གྱི་དུས་སུ་ས་བོན་སྐྱེ་བཞིན་པ་
ཡོད་པར་ཐལ། མྱུ་གུ་དེ་དེ་ཡིན་པའི་ཕྱིར། རྟགས་ཁྱབ་ཁས། འདོད་མི་ནུས་ཏེ།
ས་བོན་ལས་སྐྱེ་བཞིན་པ་དེ་དེའི་འབྲས་བུ་ཡིན་པའི་ཕྱིར་ཏེ། དེ་ལས་སྐྱེ་
བཞིན་པ་ཡོད་པའི་ཕྱིར། ( ༥༠བ) དེའི་དུས་སུ་དེ་ལས་སྐྱེ་བཞིན་པ་ཡོད་པའི་
ཕྱིར། རྟགས་ཁས། ཁོ་རང་ལ། གཟུགས་འཛིན་ཡིད་མངོན་གཟུགས་འཛིན་
ཡིད་མངོན་གྱི་རྒྱུན་མཐར་སྐྱེ་བ་མ་ཡིན་པར་ཐལ། དེ་དེའི་རྒྱུན་རྫོགས་པའི་
དུས་སུ་སྐྱེ་བ་ཡིན་པའི་ཕྱིར་ཏེ། དེ་དེའི་དུས་སུ་སྐྱེ་བཞིན་པ་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་གཟུགས་འཛིན་དབང་མངོན་སྐད་ཅིག་ཐ་
མའི་དུས་སུ་སྐྱེ་བཞིན་པ་ཡིན་པའི་ཕྱིར། བྱས་པ་ཁོ་ན་རེ། རང་དུས་སུ་སངས་
རྒྱ་བཞིན་པ་ཡིན་ན། རང་དུས་སུ་སངས་རྒྱ་བ་ཡིན་དགོས་པར་ཐལ། ས་བོན་
གྱི་དུས་སུ་སྐྱེ་བཞིན་པ་ཡིན་ན། དེའི་དུས་སུ་སྐྱེ་བ་ཡིན་དགོས་པའི་ཕྱིར།
འདོད་ན། བྱང་སེམས་རྒྱུན་མཐའ་བ་ཆོས་ཅན། དེར་ཐལ། དེའི་ཕྱིར། རྟགས་
གྲུབ་སྟེ། རྣམ་མཁྱེན་ཐོབ་ཁ་མའི་གང་ཟག་ཡིན་པའི་ཕྱིར། འདོད་ན། བྱང་
སེམས་རྒྱུན་མཐའ་པ་དེས། རང་དུས་སུ་རྣམ་མཁྱེན་ཐོབ་པའི་དུས་སྲིད་པར་
ཐལ། འདོད་པའི་ཕྱིར་ན་མ་ཁྱབ་སྟེ། འོ་ན། ཁོ་རང་ལ། དེ་རང་དུས་སུ་སངས་
རྒྱ་བ་ཡིན་པར་ཐལ། དེ་རྒྱུན་མཐའི་གནས་སྐབས་སུ་སངས་རྒྱ་བའི་ཕྱིར་ཏེ།
དེ་སངས་རྒྱས་ཀྱི་སར་སངས་མི་རྒྱ་བའི་ཕྱིར། མ་གྲུབ་ན། དེ་སངས་རྒྱས་ཀྱི་

སར་སངས་རྒྱ་བར་ཐལ། མ་གྲུབ་པ་དེའི་ཕྱིར། འདོད་མི་ནུས་ཏེ། དེའི་སར་
སངས་རྒྱས་ཟིན་པའི་ཕྱིར། ཁ་ཅིག་ན་རེ། ནས་མྱུག་གི་དངོས་རྒྱུའི་དུས་སུ་
ནས་མྱུག་གི་རྒྱུ་ཚོགས་གྲངས་མ་ཚང་ཟེར་ན། དེ་ཚང་བར་ཐལ། དེའི་དངོས་
རྒྱུའི་དུས་སུ་དེའི་དངོས་རྒྱུ་རྒྱུ་ཚོགས་གྲངས་ཚང་བའི་ཕྱིར་ཏེ། དེའི་དུས་སུ་
དངོས་རྒྱུ་མཐའ་དག་ཡོད་པའི་ཕྱིར། བྱས་པ་ལ་ཁོ་ན་རེ། དེའི་དངོས་རྒྱུའི་
དུས་སུ་དེའི་( ༥༡ན) བརྒྱུད་རྒྱུ་ཡོད་པར་ཐལ། དེའི་དུས་སུ་ནས་མྱུག་གི་རྒྱུ་
ཚོགས་གྲངས་ཚང་བའི་ཕྱིར་ན་མ་ཁྱབ།
༈ རང་ལུགས་ལ། འདས་མ་འོངས་ད་ལྟར་དུས་གསུམ་སོ་སོའི་ངོ་བོ།
མཚན་གཞི། དུས་གསུམ་གྲུབ་ཚུལ་བཤད་པ་དང་གསུམ། དང་པོ་ནི། མྱུ་གུའི་
དུས་སུ་ཞིག་པ་དེ་མྱུ་གུའི་དུས་སུ་འདས་པའི་མཚན་ཉིད། དཔེར་ན་ས་བོན་
ལྟ་བུ་ལ་བྱེད། མྱུ་གུའི་དུས་སུ་འདས་མ་འོངས་གང་རུང་ཡང་ཡིན། དེའི་དུས་
སུ་མ་སླེབས་པ་ཡང་ཡིན་པའི་གཞི་མཐུན་པར་དམིགས་པ་དེ། དེའི་དུས་སུ་མ་
འོངས་པའི་མཚན་ཉིད། དཔེར་ན་མྱུ་གུའི་དངོས་འབྲས་ལྟ་བུ་ལ་བྱེད། སྐྱེ་ལ་
མ་འགག་པ་ད་ལྟར་བའི་མཚན་ཉིད། དཔེར་ན། མྱུ་གུ་ལྟ་བུ་ལ་བྱེད། སོ་སོའི་
མཚན་གཞི་ནི། མྱུ་གུ་རྐྱེན་མ་ཚང་བའི་དབང་གིས་རེ་ཞིག་མ་བྱུང་བའི་ཆ་དེ་
མྱུ་གུའི་མ་འོངས་པ་དང་། མྱུ་གུ་མ་འོངས་པ་གཉིས་ཀྱི་མཚན་གཞི་ཡིན། མྱུ་གུ་
རང་གི་ཕྱི་ལོགས་སུ་ཞིག་པའི་ཆ་དེ་དེའི་འདས་པའི་མཚན་གཞི་དང་། མྱུ་གུ་
འདས་པའི་མཚན་གཞི་ཡང་ཡིན་ནོ། །གསུམ་པ་དུས་གསུམ་གྱི་གྲུབ་ཚུལ་ནི།
དང་པོར་མྱུ་གུའི་མ་འོངས་པ་གྲུབ། དེའི་རྗེས་སུ་དེའི་ད་ལྟར་བ་གྲུབ། དེའི་
རྗེས་སུ་དེའི་འདས་པ་གྲུབ་སྟེ། མྱུ་གུ་མ་འོངས་པ་དེ་དེའི་སྔ་ལོགས་སུ་གྲུབ།
དེའི་འདས་པ་དེ་དེའི་ཕྱི་ལོགས་སུ་གྲུབ་པའི་ཕྱིར། དེ་ལྟར་ཡིན་ཀྱང་། མྱུ་གུའི་
དུས་སུ་འདས་པ་དེ་མྱུ་གུའི་སྔ་ལོགས་སུ་གྲུབ། དེའི་དུས་སུ་མ་འོངས་པ་དེ་
དེའི་ཕྱི་ལོགས་སུ་གྲུབ་པ་ཡིན་ཏེ། མྱུ་གུའི་དངོས་རྒྱུ་དེ་མྱུ་གུའི་དུས་སུ་འདས་

པ་དང་། དེའི་དངོས་( ༥༡༠) འབྲས་དེ་དེའི་དུས་སུ་མ་འོངས་པ་ཡིན་པའི་
ཕྱིར་ཏེ། མྱུ་གུ་དེ་མྱུ་གུའི་སྔ་ལོགས་སུ་མ་འོངས་པ་དང་། མྱུ་གུའི་དུས་སུ་ད་
ལྟར་བ་དང་། མྱུ་གུའི་ཕྱི་ལོགས་སུ་འདས་པ་ཡིན་ནོ། །མྱུ་གུའི་འདས་མ་འོངས་
ད་ལྟར་གསུམ་གྱི་ནང་ནས། དེའི་ད་ལྟར་བ་གཙོ་ཆེ་བ་ཡིན་ཏེ། དེའི་མ་འོངས་
པ་དང་འདས་པ་གཉིས། དེའི་ད་ལྟར་བ་ལ་ལྟོས་ཏེ་བཞག་དགོས་པའི་ཕྱིར།
༈ བློ་ནི་འཁྲུལ་པ་མེད་འཇུག་པ། །ཞེས་སོགས་རྐང་པ་བཞི་གང་ལས་
འཕྲོས་ན། རང་རེས་གོང་དུ། སྤྱི་མཚན་དངོས་མེད་དུ་ཁས་བླངས་པ་ལ། ཁོ་ན་
རེ། བུམ་འཛིན་རྟོག་པ་ལ་བུམ་པ་སྣང་བ་དེ་དངོས་པོ་ཡིན་ཏེ། དེ་བུམ་པ་ཞེས་
པའི་སྒྲས་བརྗོད་པའི་ཕྱིར། ཁྱབ་སྟེ། རྗོད་བྱེད་ཀྱི་སྒྲ་རྣམས་རང་ཡུལ་ལ་དངོས་
དབང་གིས་འཇུག་པའི་ཕྱིར་ཟེར་ན། འོ་ན། བུམ་པ་འདས་པ་དང་བུམ་པ་མ་
འོངས་པ་གཉིས་ལ། བུམ་པ་ཞེས་པའི་སྒྲ་དངོས་སུ་འཇུག་པར་ཐལ། རྗོད་བྱེད་
ཀྱི་སྒྲ་རྣམས་རང་ཡུལ་ལ་དངོས་དབང་གིས་འཇུག་པའི་ཕྱིར། འདོད་མི་ནུས་
ཏེ། དེ་གཉིས་དངོས་པོར་མེད་པའི་ཕྱིར། ཞེས་འཆད་པ་ལ། འདས་པ་དང་ནི་
མ་འོངས་པའི། །ཞེས་སོགས་རྐང་པ་བཞི་བྱུང༌། དེ་ལྟར་བྱས་པ་ལ་ཁོ་ན་རེ།
བུམ་སྤྱི་དངོས་པོ་བ་དེ། འདས་པའི་དུས་ཀྱི་བུམ་པ་དང་། མ་འོངས་པའི་དུས་
ཀྱི་བུམ་པ་གཉིས་ཀྱི་ཆོས་སུ་ཉེ་བར་བཏགས་ནས། བུམ་པ་ཞེས་པའི་སྒྲ་དེ།
འདས་པའི་དུས་ཀྱི་བུམ་པ་དང་། མ་འོངས་པའི་དུས་ཀྱི་བུམ་པ་གཉིས་ལ་
དངོས་སུ་འཇུག་པ་ཡིན་ནོ། །ཞེས་པའི་འདོད་པ་རྗོད་པར་བྱེད་པ་ལ། གལ་ཏེ་
ཉེར་བཏགས་ལས་དེ་འདོད། །ཞེས་པ་འདི་བྱུང་། འོ་ན་བུམ་པ་ཞེས་
( ༥༢ན) པའི་སྒྲ་དེ། འདས་པའི་དུས་ཀྱི་བུམ་པ་དང་མ་འོངས་པའི་དུས་ཀྱི་
བུམ་པ་གཉིས་ལ་འཇུག་ལ། སྣམ་བུ་ལ་མི་འཇུག་པའི་ཁྱད་པར་མི་འཐད་པར་
ཐལ། བུམ་པ་ཞེས་པའི་སྒྲ་དངོས་སུ་འཇུག་པ་ལ། བུམ་སྤྱི་དངོས་པོ་པ་ཁྱད་
ཆོས་སུ་ཚང་དགོས། བུམ་སྤྱི་དངོས་པོ་པ་དེ་དེ་གཉིས་ལ་ཡོད་ཅིང་། སྣམ་བུ་ལ་

མེད་པའི་ཁྱད་པར་མི་འཐད་པའི་ཕྱིར། ཞེས་འཆད་པར་བྱེད་པ་ལ། གང་ཞིག་
སྣམ་སོགས་ལ་མེད་ལ། །ཞེས་སོགས་རྐང་པ་གསུམ་བྱུང་། དེ་ལྟར་བྱས་པ་ལ་ཁོ་
ན་རེ། སྤྱི་དངོས་པོ་པ་ཡོད་པའི་དབང་གིས་དངོས་མིང་དང༌། དེ་མེད་པའི་
དབང་གིས་བཏགས་མིང་མི་འཇུག་ན། དངོས་མིང་དང་བཏགས་མིང་འཇུག་
པའི་རྒྱུ་མཚན་གང་ཞེ་ན། དེའི་རྒྱུ་མཚན་འཆད་པར་བྱེད་པ་ལ། བློ་ནི་འཁྲུལ་
བ་མེད་འཇུག་པ། །ཞེས་སོགས་རྐང་པ་བཞི་བྱུང༌། དེའི་རྒྱུ་མཚན་དཔེ་དང་
བཅས་ཏེ་འཆད་པར་བྱེད་པ་ལ། དོན་མེད་ན་ཡང་འགྲོ་བ་ཡིས། །ཞེས་པ་
མཉན་པ་སྐྱེ་བོས་བྱས་པ་ཡིན། །ཞེས་པའི་བར་བྱུང༌། དེས་ན་བློ་ནི་འཁྲུལ་བ་
མེད་འཇུག་པ། །ཞེས་སོགས་ཀྱི་ངག་དོན་ནི། སེང་གེ་ཞེས་པའི་ངག་ཆོས་ཅན་
རི་དྭགས་རྒྱལ་པོའི་དངོས་མིང་ཡིན་ཏེ། དེ་ལ་འདོད་རྒྱལ་དུ་ཐོག་མར་བརྡ
སྦྱར་བའི་མིང་གང་ཞིག །རང་ཉིད་ལ་བརྟེན་ནས་དེ་འཁྲུལ་མེད་དུ་གོ་ནུས
ཡིན་པའི་ཕྱིར། དེ་ཆོས་ཅན། བྲམ་ཟེ་ཁྱེའུ་ཁ་ཆེ་སྣ་ཉག་གི་བཏགས་མིང་ཡིན
ཏེ། རང་ཉིད་ལ་བརྟེན་ནས་དེ་ཐུན་མོང་མ་ཡིན་པར་གོ་མི་ནུས་པ་གང་ཞིག །
དེ་ལ་རྗེས་སུ་བརྡ་སྦྱར་བའི་མིང་ཡིན་པའི་ཕྱིར། གཉིས་པ་( ༥༢༠) མཐའ་
དཔྱད་པ་ལ། ཁ་ཅིག་ན་རེ། བྱས་པ་ཞེས་པའི་ངག་དེ་མི་རྟག་པའི་དངོས་མིང་
དུ་ཐལ། སེང་གེ་ཞེས་པའི་ངག་དེ་རི་དྭགས་རྒྱལ་པོའི་དངོས་མིང་ཡིན་པའི་
ཕྱིར་ན་མ་ཁྱབ། འའདོད་ན། སྒྲ་བྱས་ཞེས་པའི་ངག་དེ་སྒྲ་མི་རྟག་པའི་དངོས་
མིང་དུ་ཐལ། འདོད་པའི་ཕྱིར། འདོད་ན། སྒྲ་བྱས་ཞེས་པའི་ངག་ལས་སྒྲ་བྱས་
པ་རྟོགས། སྒྲ་མི་རྟག་པ་མི་གོ་བའི་ཁྱད་པར་མི་འཐད་པར་ཐལ། འདོད་པའི་
ཕྱིར། འདོད་ན། དེས་ན་ཐ་དད་རྣམ་པར་གནས། །ཞེས་གསུངས་པ་མི་འཐང་
པར་ཐལ་ལོ་ཟེར་ན། འོ་ན། ཁོ་རང་ལ། བྱས་པ་ཞེས་པའི་ངག་དེ་མི་རྟག་པའི་
དངོས་མིང་ཡིན་པར་ཐལ། བུམ་པ་ཞེས་པའི་ངག་ལྟོ་ལྡིར་བའི་དངོས་མིང་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ལྟོ་ལྡིར་བ་བུམ་པའི་མཚན་ཉིད་

ཡིན་པའི་ཕྱིར། ཡང་ཁོ་ན་རེ། སེང་གེ་དང་རི་དྭགས་རྒྱལ་པོ་གཉིས་དངོས་
མིང་ཐ་དད་ཀྱི་གོ་བྱ་སོ་སོར་གནས་པ་མ་ཡིན་པར་ཐལ། སེང་གེ་ཞེས་པའི་
ངག་དེ་རི་དྭགས་རྒྱལ་པོའི་དངོས་མིང་ཡིན་པའི་ཕྱིར་ན་མ་ཁྱབ་སྟེ། ཁོ་རང་
ལ། བུམ་པ་དང་ལྡོ་ལྡིར་བ་གཉིས་དངོས་མིང་ཐ་དད་ཀྱི་གོ་བྱ་སོ་སོར་གནས་
པ་མ་ཡིན་པར་ཐལ། བུམ་པ་ཞེས་པའི་ངག་དེ་ལྡོ་ལྡིར་བའི་དངོས་མིང་ཡིན་
པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་གཉིས་དོན་སྤྱི་ཐ་དད་དུ་འཆར་
རུང་གི་ཆོས་ཡིན་པའི་ཕྱིར། ཁོ་ན་རེ། རང་ཉིད་ལ་བརྟེན་ནས་དོན་དེ་ཐུན་
མོང་མ་ཡིན་པར་གོ་ནུས་པའི་ངག་དེ། དོན་དེའི་དངོས་མིང་གི་མཚན་ཉིད་
ཟེར་ན། བུམ་པ་ཞེས་པའི་ངག་ཆོས་ཅན། རང་ཉིད་ཅེས་པའི་བརྗོད་བྱའི་
དངོས་མིང་ཡིན་པར་ཐལ། རང་ཉིད་ལ་བརྟེན་ནས་དེ་ཞེས་པའི་བརྗོད་བྱ་
ཐུན་མོང་མ་( ༥༣ན)ཡིན་པར་གོ་ནུས་པའི་ངག་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། ངག་རྣམ་དག་ཡིན་པའི་ཕྱིར། འདོད་ན། བུམ་པ་ཞེས་པའི་
ངག་གི་བརྗོད་བྱ་དེ། བུམ་པ་ཞེས་པའི་ངག་དངོས་མིང་དུ་འཇུག་པའི་གཞི་
ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། བུམ་པ་ཡིན་པར་
ཐལ། འདོད་པའི་ཕྱིར། ཁོ་ན་རེ། དོན་དེ་ལ་འདོད་རྒྱལ་ཐོག་མར་བརྡ་སྦྱར་
བའི་མིང་དེ། དོན་དེའི་དངོས་མིང་གི་མཚན་ཉིད། རང་ཉིད་དངོས་མིང་དུ་
འཇུག་པའི་གཞི་དང་། དོན་དང་མིང་འདྲ་བའམ་འབྲེལ་བ་གྲུབ་པ་གང་རུང་
གཅིག་རྒྱུ་མཚན་དུ་བྱས་ནས། ། དོན་དེ་ལ་རྗེས་གྲུབ་ཏུ་སྦྱར་བའི་མིང་དེ། དོན་
དེའི་བཏགས་མིང་གི་མཚན་ཉིད་ཡིན་ནོ་ཟེར་ན། དང་པོ་ལ་སྐྱོན་འཕེན་པ་ཁ་
ཅིག་ན་རེ། བུམ་པ་ཞེས་པའི་ངག་ཆོས་ཅན། བུམ་པ་ལ་འདོད་རྒྱལ་ཐོག་མར་
བརྡ་སྦྱར་བའི་མིང་ཡིན་པར་ཐལ། དེའི་དངོས་མིང་ཡིན་པའི་ཕྱིར། འདོད་མི་
ནུས་ཏེ། ལྟོ་ལྡིར་བ་ལ་འདོད་རྒྱལ་ཐོག་མར་བརྡ་སྦྱར་བའི་མིང་ཡིན་པའི་ཕྱིར་
ན་མ་ཁྱབ། རྟགས་གྲུབ་སྟེ། ལྟོ་ལྡིར་བའི་དངོས་མིང་ཡིན་པའི་ཕྱིར་ཟེར་ན། ཁོ་

རང་ལ་བུམ་པ་ཞེས་པའི་ངག་དེ་བུམ་པ་ལ་འདོད་རྒྱལ་ཐོག་མར་བརྡ་སྦྱར་
བའི་མིང་ཡིན་པར་ཐལ། དེ་ལ་དེ་ལྟར་སྦྱར་བའི་མིང་ཡོད་པའི་ཕྱིར་ཏེ། ལྟོ་
ལྡིར་བ་ལ་འདོད་རྒྱལ་ཐོག་མར་བརྡ་སྦྱར་བའི་མིང་ཡོད་པའི་ཕྱིར། མཚན་
ཉིད་གཉིས་པ་ལ་སྤྱི་གཙོ་བོ་དང་ཡུལ་མི་རྒན་པོ་གཉིས་ལ་འདྲ་བའམ་འབྲེལ་
བ་གང་རུང་གཅིག་གྲུབ་པར་ཐལ། སྤྱི་གཙོ་བོ་ཞེས་པའི་ངག་དེ་ཡུལ་མི་རྒན་྾
ཡིན་པར་ཐལ། དེའི་དངོས་པོའི་བཏགས་མིང་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། ནུས་ལའང་གཙོ་བོ་( ༥༣བ) ལ་སོགས་པའི། །མཉན་པ་སྐྱེ་བོས་
བྱས་པ་ཡིན། །ཞེས་གསུངས་པའི་ཕྱིར། འདོད་ན། སྤྱི་གཙོ་བོ་ཡོད་པར་ཐལ་
འདོད་པའི་ཕྱིར། གཞན་ཡང་སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཡིན་ཞེས
པའི་ངག་ཆོས་ཅན། རང་ཉིད་དངོས་མིང་དུ་འཇུག་པའི་གཞི་དང་སྒྲ་གཉིས
འདྲ་བའམ་འབྲེལ་བ་གྲུབ་པ་གང་རུང་ཞིག་ཡིན་པར་ཐལ། སྒྲའི་བཏགས་
མིང་ཡིན་པའི་ཕྱིར། རྟགས་གྲུབ་སྟེ། སྒྲ་ལ་དེ་སྒྲུབ་ཀྱི་ཕྱོགས་ཞེས་པའི་མིང་
བཏགས་ནས་འཇུག་པའི་ཕྱིར་ཏེ། སྒྲ་དེ་སྒྲུབ་ཀྱིས་ཕྱོགས་མཚན་ཉིད་པ་དེའི་
ཕྱོགས་གཅིག་ཡིན་པའི་རྒྱུ་མཚན་གྱིས་དེ་ལྟར་བཏགས་ནས་འཇུག་པའི་ཕྱིར།
རིགས་གཏེར་ལས། དེའི་ཕྱོགས་གཅིག་ཡིན་པའི་ཕྱིར། ཡ་རྒྱལ་གཉིས་ལ་
བཏགས་ནས་འཇུག །ཅེས་གསུངས་པའི་ཕྱིར། གཞན་ཡང་རི་བོང་རྭ་ཞེས་
པའི་ངག་ཆོས་ཅན། རང་ཉིད་དངོས་མིང་དུ་འཇུག་པའི་གཞི་ཡོད་པར་ཐལ་།
རི་བོང་གི་རྭའི་བཏགས་མིང་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
དེའི་མིང་གང་ཞིག །དེའི་དངོས་མིང་མ་ཡིན་པའི་ཕྱིར། དང་པོ་མ་གྲུབ་ན། རི་
བོང་གི་རྭ་ཆོས་ཅན། ཁྱོད་ཅེས་པའི་ངག་ཁྱོད་ཀྱི་མིང་ཡིན་པར་ཐལ། ཁྱོང་
བདག་མེད་ཡིན་པའི་ཕྱིར། བྱས་པ་ལ་ཁོ་ན་རེ། རི་བོང་གི་རྭ་ཞེས་པའི་ངག་ངེ་
དེའི་དངོས་མིང་དང་བཏགས་མིང་གང་ཡང་མ་ཡིན་ནོ་ཟེར་ན། རི་བོང་གི་
རྭའི་མིང་ཡིན་ན། དེའི་དངོས་མིང་དང་བཏགས་མིང་གང་རུང་ཡིན་དགོས་

པར་ཐལ། བྲམ་ཟེ་ཁྱེའུ་ལ་ཁ་ཆེ་སྣ་ཉག་གི་མིང་ཡིན་ན། དེའི་དེ་གང་རུང་ཡིན་
དགོས་པའི་ཕྱིར་ཏེ། སེང་གེ་ཞེས་པའི་ངག་དེ། དེའི་བཏགས་མིང་དང་། བྲམ་
ཟེ་ཁྱེའུ་ཁ་ཆེ་སྣ་ཉག་ཅེས་པའི་ངག་དེ་དེའི་དངོས་མིང་ཡིན་(༥༤ན)པའི་ཕྱིར།
གཞན་ཡང་སྒྲ་སྒྲ་མི་རྟག་པར་སྒྲུབ་པའི་ཕྱོགས་ཡིན། ཞེས་པའི་ངག་དེ་
བཏགས་མིང་ཡིན་པར་ཐལ། ཉི་མའི་འབྲས་བུར་གྱུར་པའི་འོད་ཟེར་ལ་ཉི་མ་
ཞེས་པའི་ངག་བཏགས་མིང་ཡིན་པའི་ཕྱིར་ཏེ། དེ་རྒྱུ་མིང་འབྲས་ལ་བཏགས་
པའི་བཏགས་མིང་ཡིན་པའི་ཕྱིར་ཏེ། དེ་འདྲའི་བཏགས་མིང་ཡོད་པའི་ཕྱིར།
ཁ་ཅིག་ན་རེ། རས་ཡུག་གི་ཕྱོགས་གཅིག་ཚིག་པ་ལ་རས་ཡུག་ཚིག་ཅེས་པའི་
ངག་དེ་དངོས་མིང་མ་ཡིན་ཞིང་བཏགས་མིང་ཡིན་ནོ་ཟེར་ན། རས་ཡུག་གི་
ཕྱོགས་གཅིག་ཚིག་པ་དེ་རས་ཡུག་ཚིག་པ་མ་ཡིན་པར་ཐལ། དེའི་ཕྱོགས་
གཅིག་ཚིག་པ་ལ་དེ་ཚིག་ཅེས་པའི་ངག་དེ་དངོས་མིང་མ་ཡིན་པའི་ཕྱིར།
འདོད་ན། དེའི་གཡས་ཕྱོགས་ཚིག་པ་དེ་རས་ཡུག་ཕྱོགས་གཅིག་ཚིག་པ་ཡིན་
པར་ཐལ། འདོད་པའི་ཕྱིར། འདོད་ན། དེའི་གཡས་ཕྱོགས་ཚིག་ཅིང་གཡོན་
ཕྱོགས་མ་ཚིག་པའི་ཚེ་ན། དེའི་ཕྱོགས་གཅིག་ཚིག་པར་ཐལ། འདོད་པའི་ཕྱིར།
འདོད་ན། དེའི་ཚེ་ན། རས་ཡུག་གི་ཕྱོགས་གཅིག་མེད་པར་ཐལ། འདོད་པའི་
ཕྱིར། འདོད་མི་ནུས་ཏེ། དེའི་ཚེ་ན་དེའི་གཡོན་ཕྱོགས་ཡོད་པའི་ཕྱིར། གཞན་
ཡང་། དེའི་ཕྱོགས་གཅིག་ཚིག་པ་དེ། དེ་ཚིག་པ་ཡིན་པར་ཐལ། རས་ཡུག་
གཅིག་གི་ཕྱོགས་གཅིག་ཚིག་པ་དེ། རས་ཡུག་གཅིག་ཚིག་པ་ཡིན་པའི་ཕྱིར་ཏེ།
སྐྱེས་བུ་གཅིག་གི་ལག་པ་ན་བ་དེ། སྐྱེས་བུ་གཅིག་ན་བ་ཡིན་པའི་ཕྱིར་ཏེ། སྐྱེས་
བུ་གཅིག་གི་མགོ་བོ་མཐོང་བ་དེ། སྐྱེས་བུ་གཅིག་མཐོང་བ་ཡིན་པའི་ཕྱིར་ཏེ།
སྐྱེས་བུ་གཅིག་མཐོང་བའི་བློ་ཡིན་ན། སྐྱེས་བུ་གཅིག་གི་ཆ་ཐམས་ཅད་མཐོང་
བའི་བློ་ཡིན་པས་མ་ཁྱབ་པའི་ཕྱིར། བྱས་པ་( ༥༤༠) ལ་ཁོ་ན་རེ། རས་ཡུག་
གཅིག་གི་ཁ་ཚར་ཙམ་ཚིག་པ་དེ། རས་ཡུག་གཅིག་ཚིག་པ་ཡིན་པར་ཐལ།

རས་ཡུག་གི་ཕྱོགས་གཅིག་ཚིག་པ་དེ། རས་ཡུག་ཚིག་པ་ཡིན་པའི་ཕྱིར་ན་མ་
ཁྱབ། འདོད་ན། སྐྱེས་བུ་གཅིག་གི་སྐྲ་ཉག་གཅིག་ཚིག་པ་དེ་སྐྱེས་བུ་གཅིག་
ཚིག་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སྐྲ་ཉག་གཅིག་
ཚིག་པའི་སྐྱེས་བུ་ཡོད་ཀྱང་། ཚིག་པའི་སྐྱེས་བུ་མེད་པའི་ཕྱིར། ཁ་ཅིག་ན་རེ།
རས་ཡུག་གཅིག་གི་ཁ་ཚར་ཚིག་པ་དེ། རས་ཡུག་གཅིག་ཚིག་པ་ཡིན་པར་ཐལ་
སྐྱེས་བུ་གཅིག་གི་ལག་པ་གཡས་པ་མེས་ཚིག་པ་དེ། སྐྱེས་བུ་གཅིག་གི་ལག་པ་
མེས་ཚིག་པ་ཡིན་པའི་ཕྱིར་ཏེ། དེ་གཅིག་གིས་ལག་པ་གཡས་པ་ན་བ་དེ། དེ་ན
བ་ཡིན་པའི་ཕྱིར་ཟེར་ན་མ་ཁྱབ་སྟེ། འོ་ན་ཁོ་རང་ལ། ལག་པ་གཡས་པ་མེས་
ཚིག་པའི་སྐྱེས་བུ་ཡིན་ན། ལག་པ་མེས་ཚིག་པའི་སྐྱེས་བུ་ཡིན་དགོས་པར་ཐལ
དེ་གཅིག་གི་ལག་པ་གཡས་པ་མེས་ཚིག་པ་དེ། དེ་གཅིག་གི་ལག་པ་ཚིག་པ
ཡིན་པའི་ཕྱིར། འདོད་ན། ལག་པ་གཡས་པ་ཆད་པའི་སྐྱེས་བུ་ཡིན་ན་ལག་པ་
ཆད་པའི་སྐྱེས་བུ་ཡིན་དགོས་པར་ཐལ། འདོད་པའི་ཕྱིར། འདོད་ན། ལག་པ་
གཡས་པ་ཆད་ཅིང་། གཡོན་པ་མ་ཆད་པའི་སྐྱེས་བུ་ཆོས་ཅན། དེར་ཐལ། དེའི་
ཕྱིར། འདོད་མི་ནུས་ཏེ། ལག་པ་དང་ལྡན་པའི་སྐྱེས་བུ་ཡིན་པའི་ཕྱིར་ཏེ། ལག་
པ་གཡོན་པ་དང་ལྡན་པའི་སྐྱེས་བུ་ཡིན་པའི་ཕྱིར། གཞན་ཡང་མིག་གཡས་པ་
ལོང་བའི་སྐྱེས་བུ་ཡིན་ན། མིག་ལོང་བའི་སྐྱེས་བུ་ཡིན་དགོས་པར་ཐལ། ལག་
པ་གཡས་པ་ཆད་པའི་སྐྱེས་བུ་ཡིན་ན། ལག་པ་ཆད་པའི་སྐྱེས་བུ་( ༥༥ན)ཡིན་
དགོས་པའི་ཕྱིར། འདོད་ན། མིག་གཡས་པ་ལོང་ལ་གཡོན་པ་མ་ལོང་པའི་སྐྱེས་
བུ་དེ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། མིག་ལྡན་གྱི་སྐྱེས་ངུ་
ཡིན་པའི་ཕྱིར་ཏེ། མིག་གཡོན་པ་དང་ལྡན་པའི་སྐྱེས་བུ་ཡིན་པའི་ཕྱིར། ཁ་
ཅིག་ན་རེ། ཉི་མའི་འོད་ཟེར་དེ་ལ་ཉི་མ་ཞེས་བརྗོད་པའི་ངག་དེ། རྒྱུ་མིང་
འབྲས་ལ་བཏགས་པའི་བཏགས་མིང་ཡིན་ཟེར་ན། ཉི་མ་དེ་ཉི་མའི་འོད་ཟེར་
གྱི་རྒྱུ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེའི་རེག་བྱའི་

བསྟན་བཅོས་ཚད་མ་རྣམ་འགྲེལ་གྱི་ལྀའུ་གསུམ་པའ་མཐའ་དཔྱད་མ་
རྒྱུ་ཡིན་པར་ཐལ། འདོད་པ་གང་ཞིག །དེའི་འོད་ཟེར་དེའི་རེག་བྱ་ཡིན་པའི་
ཕྱིར། འདོད་ན། བུམ་པ་དེ་བུམ་པའི་རེག་བྱའི་རྒྱུ་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། དེ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཁ་
ཅིག་ན་རེ། བུམ་པ་ཞེས་པའི་ངག་དངོས་སུ་འཇུག་པའི་གཞི་ཡིན་ན། དེ་
དངོས་མིང་དུ་འཇུག་པའི་གཞི་ཡིན་པས་ཁྱབ་ཟེར་ན། གསེར་བུམ་ཆོས་ཅན།
ཐལ་ཕྱིར། འདོད་ན། བུམ་པ་ཞེས་པའི་ངག་དེ་གསེར་བུམ་གྱི་དངོས་མིང་ཡིན་
པར་ཐལ། གསེར་བུམ་དེ་བུམ་པ་ཞེས་པའི་ངག་དངོས་མིང་དུ་འཇུག་པའི་
གཞི་ཡིན་པའི་ཕྱིར། འདོད་ན། དེ་འདྲའི་ངག་ཆོས་ཅན། གསེར་བུམ་གྱི་
དངོས་མིང་མ་ཡིན་པར་ཐལ། ཟངས་བུམ་གྱི་དངོས་མིང་ཡིན་པའི་ཕྱིར།
རྟགས་ཁས། བྱས་པ་ལ་ཁོ་ན་རེ། བུམ་པ་ཞེས་པའི་ངག་དེ། གསེར་བུམ་གྱི་དེ་
ཡིན་པར་ཐལ། མཚོ་སྐྱེས་ཞེས་པའི་ངག་དེ་སྐམ་ལས་སྐྱེས་པའི་པདྨོའི་དངོས་
མིང་ཡིན་པའི་ཕྱིར། འཇུག་པའི་ཊཱིཀ་ཆེན་ལས། སྒྲ་དངོས་སུ་འཇུག་པ་ལ། དེ་
དངོས་མིང་དུ་འཇུག་པའི་རྒྱུ་མཚན་བཤད་དགོས་པས་མ་( ༥༥༠) ཁྱབ་པ་ནི།
དཔེར་ན་སྐམ་ལས་སྐྱེས་པའི་པདྨ་ལ་མཚོ་སྐྱེས་ཀྱི་སྒྲ་དངོས་མིང་དུ་འཇུག་པ་
བཞིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། མཚོ་སྐྱེས་ཞེས་པའི་སྒྲ་དེ་
སྐམ་ལས་སྐྱེས་པའི་པདྨ་ལ་དངོས་སུ་འཇུག་པ་དེ་ལུང་དེའི་དོན་ཡིན་པའི་
ཕྱིར། ཁ་ཅིག་ན་རེ། བུམ་པ་ལ་དངོས་སུ་འཇུག་པའི་མིང་ཡིན་ན། བུམ་པའི་
དངོས་མིང་ཡིན་པས་ཁྱབ་ཟེར་ན། ཤེས་བྱ་ཞེས་པའི་ངག་ཆོས་ཅན། དེར་ཐལ།
དེའི་ཕྱིར་ཏེ། བུམ་པ་ཤེས་བྱ་ཞེས་པའི་ངག་དེ་དངོས་སུ་འཇུག་པའི་གཞི་ཡིན་
པའི་ཕྱིར། མ་གྲུབ་ན། བུམ་པ་ཆོས་ཅན། དེར་ཐལ། ཤེས་བྱ་ཡིན་པའི་ཕྱིར།
༈ རང་ལུགས་ལ། མིང་གི་རྣམ་བཞག་ལ་སྤྱིར། མིང་ཚིག་ཡི་གེ་རྣམས་དོན་
གཅིག་མིན་ཀྱང་། དེ་རྣམས་མི་འགལ་ལོ། །མིང་ལ་དབྱེ་ན། དངོས་མིང་དང་
བཏགས་མིང་གཉིས། དང་པོ་ནི། དོན་དེའི་མིང་དུ་འདོད་རྒྱལ་ཐོག་མར་བརྡ་

སྦྱར་བ་ཡང་ཡིན། རང་ཉིད་ལ་བརྟེན་ནས་དོན་དེ་འཁྲུལ་མེད་དུ་གོ་ནུས་པ་
ཡང་ཡིན་པའི་གཞི་མཐུན་པར་གྱུར་པའི་མཉན་བྱ་དོན་མཐུན་དེ་དེའི་དངོས་
མིང་གི་མཚན་ཉིད། དཔེར་ན་རི་དྭགས་རྒྱལ་པོ་ལ་སེང་གེ་ཞེས་བརྗོད་པའི
ངག་ལྟ་བུའོ། །རང་ཉིད་ལ་བརྟེན་ནས་དོན་དེ་འཁྲུལ་མེད་དུ་གོ་མི་ནུས་པ
ཡང་ཡིན། དོན་དེའི་མིང་ཕལ་པ་ཡང་ཡིན་པའི་གཞི་མཐུན་པར་གྱུར་པའི
མཉན་བྱ་དེ་དོན་དེའི་བཏགས་མིང་གི་མཚན་ཉིད། དེ་ལ་དབྱེ་ན་འདྲ་བ་རྒྱུ
མཚན་དུ་བྱས་པའི་བཏགས་མིང་དང༌།འབྲེལ་བ་རྒྱུ་མཚན་དུ་བྱས་པའི་
བཏགས་མིང་གཉིས། དང་པོ་ནི། བྲམ་ཟེ་ཁྱེའུ་ཁ་ཆེ་སྣ་ཉག་ལ་སེང་གེ་ཞེས་
བརྗོད་པའི་ངག་ལྟ་བུ་ལ་བྱེད་པ་ཡིན་ཏེ། བྲམ་ཟེ་ཁྱེའུ་སྣ་ཉག་དང་། སེང་གེ་
གཉིས་ཁ་ཆེ་བ་དང་སྣ་ཉག་( ༥༦ན) པར་མཚུངས་པའི་ཕྱིར། གཉིས་པ་ལ།
བདག་གཅིག་གི་འབྲེལ་བ་རྒྱུ་མཚན་དུ་བྱས་པའི་བཏགས་མིང་དང༌། དེ་བྱུང་
གི་འབྲེལ་བ་རྒྱུ་མཚན་དུ་བྱས་པའི་བཏགས་མིང་གཉིས། དང་པོ་ལ། ཡ་གྱལ་
གྱི་མིང་ཚོགས་པ་ལ་བཏགས་པའི་བཏགས་མིང་དང༌། ཚོགས་པའི་མིང་གིས་
ཡ་གྱལ་ལ་བཏགས་པའི་བཏགས་མིང་གཉིས། དང་པོ་ནི། རས་ཡུག་གི་ཁ་ཚར་
ཙམ་ཚིག་པ་ལ། རས་ཡུག་ཚིག་ཅེས་བརྗོད་པའི་ངག་ལྟ་བུ་ལ་བྱེད་པ་ཡིན་ཏེ།
རས་ཡུག་གི་ཁ་ཚར་དེ་རས་ཡུག་གི་ཡ་གྱལ་དང་རས་ཡུག་དེ་དེའི་ཁ་ཚར་ལ་
སོགས་པ་ཚོགས་པའི་ཚོགས་པ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་
་
ཕྱིར། གཉིས་པ་ནི། སྒྲ་ལ་སྒྲ་མི་རྟག་པར་སྒྲུབ་པའི་ཕྱོགས་ཞེས་བརྗོད་པའི་
ངག་ལྟ་བུ་ལ་བྱེད་པ་ཡིན་ཏེ། སྒྲ་དེ་དེ་སྒྲུབ་ཀྱི་ཕྱོགས་མཚན་ཉིད་པ་དེའི་ཡ་
གྱལ་གཅིག་ཡིན་པའི་རྒྱུ་མཚན་གྱིས་དེ་ལྟར་བཏགས་པའི་ཕྱིར། གཉིས་པ་ལ།
རྒྱུ་མིང་འབྲས་ལ་བཏགས་པའི་བཏགས་མིང་དང་། འབྲས་མིང་རྒྱུ་ལ་
བཏགས་པའི་བཏགས་མིང་གཉིས། དང་པོ་ནི། ཉི་མའི་འབྲས་བུར་གྱུར་པའི་
ཉི་མའི་འོད་ཟེར་ལ་ཉི་མ་ཞེས་བརྗོད་པའི་ངག་ལྟ་བུ་ལ་བྱེད། གཉིས་པ་ནི།

སྒྲུབ་ངག་ཡང་དག་ལ། རང་འབྲས་རྗེས་དཔག་ཅེས་བརྗོད་པའི་ངག་ལྟ་བུ་ལ་
བྱེད་དོ། །
༈ རྩོད་པ་སྤང་བ་ལ། ཁ་ཅིག་ན་རེ། སྒྲ་དེ་སྒྲ་རྟག་པར་སྒྲུབ་པའི་ཕྱོགས་ཀྱི་
ཡ་གྱལ་གཅིག་ཡིན་པར་ཐལ། སྒྲ་རྟག་པ་དེ་སྒྲུབ་ཀྱི་ཕྱོགས་གང་ཞིག །སྒྲ་དེ་སྒྲ་
མི་རྟག་པར་སྒྲུབ་པའི་ཕྱོགས་ཀྱི་ཡ་གྱལ་གཅིག་ཡིན་པའི་ཕྱིར།ཕྱི་མ་ཁྱབ་
(༥༦༠)པ་ཁས་ཟེར། འདོད་ན། དེ་སྒྲུབ་ཀྱི་ཕྱོགས་ཀྱི་ཡ་གྱལ་གཅིག་ཡོད་པར་
ཐལ། འདོད་པའི་ཕྱིར། འདོད་ན། དེ་སྒྲུབ་ཀྱི་ཕྱོགས་ཡོད་པར་ཐལ་ལོ་ཟེར་ན།
མ་ཁྱབ་བོ། །ཁ་ཅིག །རྟོག་པ་ཞེས་པའི་ངག་ཆོས་ཅན། རང་ཉིད་ལ་བརྟེན་
ནས་རྟོག་པ་འཁྲུལ་མེད་དུ་གོ་བའི་ངག་ཡིན་པར་ཐལ། དེའི་དངོས་མིང་ཡིན་
པའི་ཕྱིར། ཁྱབ་པ་ཁས། འདོད་ན། རྟོག་པ་འཁྲུལ་མེད་དུ་གོ་བའི་ངག་ཡོད་
པར་ཐལ་ལོ། །འདོད་ན། རྟོག་པ་འཁྲུལ་མེད་དུ་རྟོགས་པའི་བློ་ཡོད་པར་ཐལ་
ལོ། །འདོད་ན། རྣམ་མཁྱེན་དེ་དེ་ཡིན་པར་ཐལ་ལོ། །འདོད་ན། རྣམ་མཁྱེན་
ཆོས་ཅན། དེ་མ་ཡིན་པར་ཐལ། དེ་འཁྲུལ་བཅས་སུ་རྟོགས་པའི་བློ་ཡིན་པའི་
ཕྱིར་ན་མ་ཁྱབ་སྟེ། འོ་ན། རྣམ་མཁྱེན་ཆོས་ཅན། ཆོས་ཐམས་ཅད་ཡང་དག་
པར་རྟོགས་པའི་བློ་མ་ཡིན་པར་ཐལ། དེ་ཐམས་ཅད་ཡང་དག་པ་མ་ཡིན་པར་
རྟོགས་པའི་བློ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཆོས་ཅན་དེ་གང་
ཞིག །ཆོས་ཐམས་ཅད་ཡང་དག་པ་མ་ཡིན་པའི་ཕྱིར། དེ་ཐམས་ཅད་སྟོང་ཉིད་
མ་ཡིན་པའི་ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། བྱས་པ་ལ་
ཁ་ཅིག་ན་རེ། རྟོག་པ་མ་འཁྲུལ་བར་རྣམ་མཁྱེན་གྱི་གཞལ་བྱ་ཡིན་པར་ཐལ།
རྣམ་མཁྱེན་གྱིས་དེ་མ་འཁྲུལ་བར་རྟོགས་པའི་ཕྱིར་ན་མ་ཁྱབ། འདོད་ན། རྟོག་
པ་མ་འཁྲུལ་བར་ཡོད་པར་ཐལ་ལོ། །འདོད་མི་ནུས་ཏེ། དེ་འཁྲུལ་ཤེས་ཡིན་
པའི་ཕྱིར། ཁ་ཅིག་ན་རེ། བུམ་པ་ཞེས་པའི་ངག་ཆོས་ཅན། ལྟོ་ལྡིར་བའི་དངོས་
མིང་དུ་ཐལ། དེ་ལ་འདོད་རྒྱལ་ཐོག་མར་བརྡ་སྦྱར་བའི་མིང་གང་ཞིག །རང་

ཉིད་དེ་ལ་བརྟེན་( ༥༧ན) ནས་ཐུན་མོང་མ་ཡིན་པར་གོ་ནུས་པའི་ཕྱིར། འདོད་
ན། དེ་ཆོས་ཅན། ལྟོ་ལྡིར་བ་དངོས་སུ་བརྗོད་པའི་ངག་ཏུ་ཐལ། འདོད་པའི་
ཕྱིར། འདོད་ན། དེ་ཚིག་ཟིན་ལ་བརྗོད་པའི་ངག་ཏུ་ཐལ། འདོད་པའི་ཕྱིར་ན་
མ་ཁྱབ། འདོད་མི་ནུས་ཏེ། ཁྱོད་ལ་ལྟོ་ལྡིར་བ་ཞེས་པའི་ཚིག་སྒྲས་ཟིན་ལ་མ་
བརྗོད་པའི་ཕྱིར། ཁ་ཅིག་ན་རེ། དངོས་པོ་ཞེས་པའི་ངག་ཆོས་ཅན། རང་ཉིད་
ལ་བརྟེན་ནས་དངོས་པོ་ཐུན་མོང་མ་ཡིན་པར་གོ་ནུས་ཡིན་པར་ཐལ། དངོས་
པོའི་དངོས་མིང་ཡིན་པའི་ཕྱིར། ཁྱབ་པ་ཁས་ཟེར། འདོད་ན། དེ་ཐུན་མོང་མ་
ཡིན་པར་གོ་ནུས་ཀྱི་ངག་ཡོད་པར་ཐལ། འདོད་པའི་ཕྱིར། འདོད་ན། དངོས་
པོ་ཁོ་ན་བརྗོད་པའི་ངག་ཡོད་པར་ཐལ་ལོ། །འདོད་ན། དེ་ཁོ་ན་འཇལ་བའི
ཚད་མ་ཡོད་པར་ཐལ་ལོ། །འདོད་ན། དེ་ཁོ་ན་ཡོད་པར་ཐལ་ལོ་ཟེར་ན། དོན
ལ་རྩ་བར་འདོད་ན་མ་ཁྱབ་བོ། །འདོད་ན། ཤེས་བྱ་དངོས་པོ་ཁོ་ན་ལ་ཡོད་
པར་ཐལ་ལོ། །འདོད་ན། ཤེས་བྱ་སྒྲ་དངོས་པོར་གྲུབ་པའི་མཐུན་ཕྱོགས་ཁོ་ན་
ལ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་མི་མཐུན་
ཕྱོགས་ལ་ཡང་ཡོད་པའི་ཕྱིར།
༈ རང་གི་མཚན་ཉིད་གཅིག་གཞལ་བྱ། །ཞེས་སོགས་རྐང་པ་གསུམ་གང་
ལས་འཕྲོས་ན། བརྗོད་བྱ་ཉིད་ཕྱིར་དེ་དངོས་མིན། །ཞེས་པ་ནས། དེ་ནི་དངོས་
མེད་མཚན་ཉིད་ཡིན། ། །ཞེས་པའི་བར་གྱི་སྤྱི་མཚན་དངོས་མེད་དུ་སྒྲུབ་པའི་
རིགས་པ་ཡང་དག་བརྒྱད་བསྟན་ནས། དེ་འདྲའི་རིགས་པ་བརྒྱད་ཀྱི་ལྡོག་
ཕྱོགས་ལ་བརྟེན་ནས་དངོས་པོ་ཐམས་ཅད་རང་( ༥༧་)མཚན་དུ་གྲུབ་བོ་ཞེས་
འཆད་པར་བྱེད་པ་ལ། ཇི་སྐད་བཤད་ལས་བཟློག་གང་ཡིན། །ཞེས་སོགས་རྐང་
པ་གཉིས་བྱུང་། སྤྱི་མཚན་དངོས་མེད་ཡིན་ན། སྤྱི་མཚན་གྱི་དབྱེ་བ་མི་འཐད་
པར་ཐལ་ལོ་ཞེ་ན། སྐྱོན་མེད་དེ། སྤྱི་མཚན་དེ་ལ་དབྱེ་ན། དངོས་པོ་ལ་བརྟེན་
པའི་སྤྱི་མཚན། དངོས་པོ་མེད་ལ་བརྟེན་པའི་སྤྱི་མཚན། དེ་གཉིས་ཀ་ལ་བརྟེན་

པའི་དེ་དང་གསུམ་དུ་ཡོད་པའི་ཕྱིར། ཞེས་འཆད་པར་བྱེད་པ་ལ། དངོས་དང་
དངོས་མེད་གཉིས་ཀ་ལ། །ཞེས་སོགས་རྐང་པ་གཉིས་བྱུང༌། རང་རེས་གོང་དུ་
སྔོ་འཛིན་རྟོག་པ་དོན་མཐུན་དེས། སྔོན་པོ་གཟུང་དོན་དུ་མི་བྱེད་པར་བསྟན་
པ་ལ་ཁོ་ན་རེ། དེས་དེ་གཟུང་དོན་དུ་བྱེད་པ་ཡིན་ཏེ། དེ་སྔོན་པོ་ལ་བརྟེན་
ནས་སྐྱེས་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ། གལ་ཏེ་དངོས་
བརྟེན་དངོས་འབྲེལ་ཕྱིར། །ཞེས་སོགས་རྐང་པ་ཕྱེད་དང་གཉིས་བྱུང་། སྔོན་
འཛིན་རྟོག་པ་དོན་མཐུན་དེ། སྔོན་པོ་གཟུང་དོན་དུ་བྱེད་པའི་རྟོག་པ་མ་ཡིན་
ཏེ། དེས་སྔོན་པོ་གཟུང་དོན་བྱེད་པ་ལ་གནོད་བྱེད་གོང་དུ་བསྟན་ཟིན་པའི་
ཕྱིར་དང་། དེ་དང་སྔོན་པོ་འདས་པ་དང༌། སྔོན་པོ་མ་འོངས་པ་འཛིན་པའི་
རྟོག་པ་རྣམས་གཟུང་དོན་དང་མི་ལྡན་པར་ཚད་མས་རྟོགས་པའི་ཕྱིར། ཞེས་
འཆད་པར་བྱེད་པ་ལ། ལན་བཏབ་ཕྱིར་དང་འདས་སོགས་ལ། །ཞེས་སོགས་
རྐང་པ་གཉིས་བྱུང་། དེ་ལྟར་བྱས་པ་ལ་ཁོ་ན་རེ། སྔོན་པོ་འཛིན་པའི་རྟོག་པ་
དོན་མཐུན་དེ། སྔོན་པོ་ལ་བརྟེན་ནས་སྐྱེས་པ་མ་ཡིན་པར་ཐལ། དེས་སྔོན་པོ་
གཟུང་དོན་དུ་མི་བྱེད་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ།
གལ་ཏེ་དངོས་ཆོས་ཉིད་ཉམས་( ༥༨ན) ན། །ཞེས་པ་འདི་བྱུང་། དེ་ལྟར་ཟེར་ན།
སྔོན་འཛིན་རྟོག་པ་དོན་མཐུན་དེ་སྔོན་པོ་ལ་བརྟེན་ནས་སྐྱེས་པ་ཡིན་ཏེ། དེ་
སྔོན་འཛིན་དབང་མངོན་ལས་དངོས་སུ་སྐྱེས་ནས། སྔོན་པོ་ལས་བརྒྱུད་ནས་
སྐྱེས་པ་ཡིན་པའི་ཕྱིར། ཞེས་འཆད་པར་བྱེད་པ་ལ། དངོས་པོར་འཛིན་པ་སྔོན་
འགྲོ་ཅན། །ཞེས་སོགས་རྐང་པ་གཉིས་བྱུང་།
༈ འོ་ན།
སྤྱི་མཚན་དངོས་མེད་དུ་སྒྲུབ་པའི་རིགས་པ་ཡང་དག་བརྒྱད་
བསྟན་པ་ལ་བརྟེན་ནས། གྲུབ་དོན་གང་གྲུབ་པ་ཡིན་ཞེ་ན། དེ་ལ་བརྟེན་ནས་
དོན་བྱེད་ནུས་པར་གྱུར་པའི་གཞལ་བྱ་དེ་ལ་རང་མཚན་གཅིག་པུར་གྲངས་
ངེས་པར་གྲུབ་བོ་ཞེས་འཆད་པར་བྱེད་པ་ལ།རང་གི་མཚན་ཉིད་གཅིག་

གཞལ་བྱ། །ཞེས་སོགས་རྐང་པ་གསུམ་བྱུང་། དེ་ལྟར་བྱས་པ་ལ་ཁོ་ན་རེ། སློང་
དཔོན་གྱིས་གཞལ་བྱ་ལ་རང་སྤྱི་གཉིས་སུ་གྲངས་ངེས་པར་བསྟན་པ་དེ་མི་
འཐད་པར་ཐལ། ། དོན་བྱེད་ནུས་པར་གྱུར་པའི་གཞལ་བྱ་ལ། རང་མཚན་
གཅིག་པུར་གྲངས་ངེས་པའི་ཕྱིར་ཟེར་ན། སྐྱོན་མེད་དེ། སློབ་དཔོན་གྱིས་རང་
མཚན་དེ་ལ་མངོན་སུམ་གྱིས་རང་མཚན་སྣང་ཡུལ་དུ་བྱས་པའི་སྒོ་ནས། རང་
མཚན་རྟོགས་ཚུལ་གཅིག་དང༌། རྗེས་དཔག་གི་རང་མཚན་དོན་སྤྱིའི་ཚུལ་གྱི་
རྟོགས་པའི་སྒོ་ནས། རང་མཚན་རྟོགས་ཚུལ་གཉིས་ཡོད་པའི་དབང་དུ་བྱས་
ནས། གཞལ་བྱ་ལ་རང་སྤྱི་གཉིས་སུ་གྲངས་ངེས་པར་བསྟན་པའི་ཕྱིར། ཞེས་
འཆད་པར་བྱེད་པ་ལ། དེ་ནི་རང་མཚན་ངོ་བོ་ཡིས། །ཞེས་སོགས་རྐང་པ་
གཉིས་བྱུང་། རང་རེས། དེའི་སྐབས་སུ་རྗེས་དཔག་གིས་རང་མཚན་དངོས་སུ་
རྟོགས་ཤིང་( ༥༨བ)རང་མཚན་སྣང་ཡུལ་དུ་མི་བྱེད་པར་བསྟན་པ་ལ། ། ཁོ་ན་
རེ། རྗེས་དཔག་ཆོས་ཅན། མ་འཁྲུལ་བའི་ཤེས་པ་ཡིན་པར་ཐལ། རང་མཚན་
དངོས་སུ་རྟོགས་པའི་ཤེས་པ་ཡིན་པའི་ཕྱིར་ཞེ་ན། རྗེས་དཔག་འཁྲུལ་ཤེས་
ཡིན་པའི་རྒྱུ་མཚན་འཆད་པར་བྱེད་པ་ལ། ཇི་བཞིན་མངོན་ཞེན་མིན་པའི་
ཕྱིར། །ཞེས་སོགས་རྐང་པ་གཉིས་བྱུང༌། རང་རེས། གོང་དུ་རྗེས་དཔག་གིས་
རང་མཚན་དངོས་སུ་རྟོགས་ཤིང་། རང་མཚན་སྣང་ཡུལ་དུ་མི་བྱེད་པ་དང་།
རྗེས་དཔག་འཁྲུལ་ཤེས་སུ་བསྟན་པ་ལ། ཁོ་ན་རེ། རྗེས་དཔག་ཆོས་ཅན། ཚད་
མ་མ་ཡིན་པར་ཐལ། འཁྲུལ་ཤེས་ཡིན་པའི་ཕྱིར། དེ་ལྟར་བྱས་པ་ལ། དེ་ཆོས་
ཅན། འཁྲུལ་ཤེས་མ་ཡིན་ཏེ། ཚད་མ་ཡིན་པའི་ཕྱིར་ཏེ། དཔེར་ན། གཟུགས་
འཛིན་མིག་ཤེས་བཞིན། རྗེས་དཔག་ཆོས་ཅན། རང་མཚན་དངོས་སུ་རྟོགས་
པའི་ཚད་མ་མ་ཡིན་པར་ཐལ། དེ་སྣང་ཡུལ་དུ་བྱེད་པའི་ཚད་མ་མ་ཡིན་པའི་
ཕྱིར། དེ་ལྟར་ཐལ་བ་ལ། རྗེས་དཔག་ཆོས་ཅན། རང་མཚན་སྣང་ཡུལ་དུ་བྱེད་
པའི་ཚད་མ་ཡིན་པའི་ཕྱིར་ཏེ། རང་མཚན་དངོས་སུ་རྟོགས་པའི་ཚད་མ་ཡིན་

པའི་ཕྱིར། དཔེར་ན་གཟུགས་འཛིན་མིག་ཤེས་དེ། རང་མཚན་དངོས་སུ་
རྟོགས་པའི་ཚད་མ་ཡིན་པས། རང་མཚན་སྣང་ཡུལ་དུ་བྱེད་པའི་དཔེ་འདི་
བཞིན་ནོ། །ཞེས་པའི་འདོད་པ་རྗོད་པར་བྱེད་པ་ལ། གལ་ཏེ་གཞན་གྱི་ངོ་བོས་
ནི། །ཞེས་སོགས་རྐང་པ་གཉིས་བྱུང༌། དེ་ལྟར་ཟེར་ན། རྗེས་དཔག་ཚད་མ་
ཡང་ཡིན་འཁྲུལ་ཤེས་ཡང་ཡིན་པའི་རྒྱུ་མཚན་འཆད་པར་བྱེད་པ་ལ། བསམ་
པ་ལ་ནི་བསླུ་མེད་ཕྱིར། །ཞེས་སོགས་རྐང་པ་གཉིས་བྱུང༌། རྗེས་དཔག་གི་
( ༥༩ན)རང་མཚན་དངོས་སུ་རྟོགས་པའི་རྒྱུ་མཚན་འཆད་པར་བྱེད་པ་ལ།
རྣམ་གཞན་གྱིས་ཀྱང་རྟོགས་པ་མཐོང༌། །ཞེས་པ་འདི་བྱུང༌། རྗེས་དཔག་གི་
རང་མཚན་སྣང་ཡུལ་དུ་བྱེད་པ་དེ་ལ་གནོད་བྱེད་འཆད་པར་བྱེད་པ་ལ།
ཕྱོགས་འདི་ལ་ནི་ལན་བཏབ་ཟིན། །ཞེས་པ་འདི་བྱུང་།
༈ དེས་ན། རང་གི་མཚན་ཉིད་གཅིག་གཞལ་བྱ། །ཞེས་སོགས་ཀྱི་ངག་
དོན་ནི། དོན་བྱེད་ནུས་པར་གྱུར་པའི་གཞལ་བྱ་དེ་ལ་རང་མཚན་གཅིག་པུར་
གྲངས་ངེས་པ་ཡིན་ཏེ། གྲོལ་བ་དོན་གཉེར་གྱི་སྐྱེས་བུའི་འདོད་དོན་སྒྲུབ་ནུས་
དེ་ལ། རང་མཚན་གཅིག་པུར་གྲངས་ངེས་པའི་ཕྱིར་ཏེ། སྤྱི་མཚན་གྱིས་དེའི་
འདོད་དོན་སྒྲུབ་མི་ནུས་པའི་ཕྱིར།
༈ མཐའ་དཔྱད་པ་ལ། ཁ་ཅིག་ན་རེ། གྲོལ་བ་དོན་གཉེར་གྱི་སྐྱེས་བུའི་
འདོད་དོན་སྒྲུབ་ནུས་ཡིན་ན། རང་མཚན་ཡིན་པས་ཁྱབ་པར་ཐལ། སྦྱོར་བ་
འཐད་པའི་ཕྱིར། འདོད་ན། ངོ་བོ་ཉིད་སྐུ་ཆོས་ཅན། ཐལ་ཕྱིར། དེ་འདྲའི་སྐྱེས་
བུ་སྡུག་བསྔལ་ལས་སྐྱོབ་ནུས་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེའི་
ཐོབ་བྱ་མཐར་ཐུག་ཡིན་པའི་ཕྱིར། གཞན་ཡང་། མེ་དོན་གཉེར་གྱི་སྐྱེས་བུའི་
འདོད་དོན་སྒྲུབ་ནུས་ཡིན་ན། མེ་ཡིན་དགོས་པར་ཐལ། གྲོལ་བ་དོན་གཉེར་གྱི་
སྐྱེས་བུའི་འདོད་དོན་སྒྲུབ་ནུས་ཡིན་ན། རང་མཚན་ཡིན་དགོས་པའི་ཕྱིར་ན་
མ་ཁྱབ། འདོད་ན། ཆུ་ཆོས་ཅན། ཐལ་ཕྱིར། རྟགས་གྲུབ་སྟེ། དེ་འདྲའི་སྐྱེས་བུ་

སྐོམ་པའི་སྡུག་བསྔལ་ལས་སྐྱོབ་ནུས་ཡིན་པའི་ཕྱིར་ཟེར་ན། ཁོ་རང་ལ། མེ་
དོན་གཉེར་གྱི་སྐྱེས་བུའི་འདོད་དོན་སྒྲུབ་ནུས་དང་། ཆུ་དོན་གཉེར་གྱི་སྐྱེས་
བུའི་དེ་གཉིས་འགལ་བར་ཐལ། ཆུ་དེ་མེ་དོན་( ༥༩་)གཉེར་གྱི་སྐྱེས་བུའི་
འདོད་དོན་སྒྲུབ་ནུས་མ་ཡིན་པའི་ཕྱིར། འདོད་ན། མེ་དོན་གཉེར་གྱི་སྐྱེས་བུ
དང་། ཆུ་དོན་གཉེར་གྱི་དེ་གཉིས་འགལ་བར་ཐལ། འདོད་པའི་ཕྱིར། འདོད
ན། སྐོམ་པས་གདུང་བའི་སྐྱེས་བུ་དང་། ཚ་བས་གདུང་བའི་སྐྱེས་བུ་གཉིས
འགལ་བར་ཐལ་ལོ། །ཁ་ཅིག་ན་རེ། མེ་དོན་གཉེར་གྱི་སྐྱེས་བུའི་འདོད་དོན་
སྒྲུབ་ནུས་ཡིན་ན། མེ་ཡིན་པས་ཁྱབ་ཟེར་ན། རྣམ་མཁྱེན་དོན་གཉེར་གྱི་སྐྱེས་
བུའི་འདོད་དོན་སྒྲུབ་ནུས་ཡིན་ན། རྣམ་མཁྱེན་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་ན། རྣམ་མཁྱེན་དོན་གཉེར་གྱི་བྱང་འཕགས་
ཀྱི་རྒྱུད་ཀྱི་མཁྱེན་པ་ཆོས་ཅན། ཐལ་ཕྱིར། རྟགས་གྲུབ་སྟེ། དེ་འདྲའི་བྱང
འཕགས་ཀྱི་འདོད་དོན་སྒྲུབ་ནུས་ཡིན་པའི་ཕྱིར། རྣམ་མཁྱེན་དེ་སངས་
འཕགས་ཀྱི་བཞེད་དོན་སྒྲུབ་ནུས་ཡིན་པའི་ཕྱིར། བྱས་པ་ལ་ཁོ་ན་རེ། མེ་དོན་
གཉེར་གྱི་སྐྱེས་བུ་དེ་ཆུ་དོན་གཉེར་ལ་འཇུག་པར་ཐལ། ཆུ་དེ་མེ་དོན་གཉེར་
གྱི་སྐྱེས་བུའི་འདོད་དོན་སྒྲུབ་ནུས་ཡིན་པའི་ཕྱིར། འདོད་ན། འཇུག་པ་ལ་
སོགས་ཐལ་འགྱུར་ཕྱིར། །ཞེས་གསུངས་པ་མི་འཐད་པར་ཐལ། འདོད་པའི་
ཕྱིར་ན་མ་ཁྱབ་སྟེ། མེ་དོན་གཉེར་གྱི་སྐྱེས་བུ་དེ་ཆུ་ཙམ་དོན་དུ་གཉེར་བ་ལ་མི་
འཇུག་པ་དེ། ལུང་དེའི་དོན་ཡིན་པའི་ཕྱིར། ཁ་ཅིག་ན་རེ། འདིའི་ཐད་ཀྱི་ཌཱིཀྐ་
ལས། གང་དག་དགག་རྟགས་ལ་བརྟེན་པའི་རྗེས་དཔག་གིས་དགག་བྱ་འཇལ་
བར་འདོད་པ་ནི་ཆེས་ཤིན་ཏུ་རགས་ཏེ། རྟགས་དེ་ལ་བརྟེན་པའི་རྗེས་དཔག་
དང་། སྒྲོ་འདོགས་གཉིས་འཛིན་སྟངས་མི་མཚུངས་པར་འདོད་པའི་ཕྱིར།
ཡང་རྗེས་དཔག་དེས་དགག་གཞི་འཇལ་བར་འདོད་པ་ཡང་རྟགས་གསུམ་གྱི་
རྣམ་(༦་ན) དབྱེ་སོ་སོར་མ་ངེས་པར་འགྱུར་རོ། །ཞེས་པའི་དོན་དུ་བསམ་
91

ནི་རིགས་གཏེར་གྱི་རྗེས་འབྲང་ཁ་ཅིག་གིས། ཚད་མ་ཡིན་ན། རང་གི་འཇུག
ཡུལ་དུ་གྱུར་པའི་རང་མཚན་ལ་ཚད་མ་ཡིན་པས་ཁྱབ་པ་ཁས་བླངས་པ་དེ་
འགོག་པར་བྱེད་པ་ལ། ཊཱིཀྐ་འདི་བྱུང་བ་ཡིན་ལ་འདིའི་དོན་ཡང་། ཕུང་པོ
གང་ཟག་གི་བདག་མེད་དུ་རྟོགས་པའི་རྗེས་དཔག་ཆོས་ཅན། རང་གི་འཇུག་
ཡུལ་དུ་འགྱུར་པའི་རང་མཚན་ལ་ཚད་མ་ཡིན་པར་ཐལ། ཚད་མ་ཡིན་པའི་ཕྱིར།
ཁྱབ་པ་ཁས། འདོད་ན། དེའི་འཇུག་ཡུལ་དུ་གྱུར་པའི་རང་མཚན་ཡོད་པར་
ཐལ་ལོ། །འདོད་ན། ཕུང་པོ་དེ་དེའི་འཇུག་ཡུལ་དུ་གྱུར་པའི་རང་མཚན་ཡིན་
པར་ཐལ། འདོད་པའི་ཕྱིར། འདོད་ན། ཕུང་པོ་དེ་ཕུང་པོ་གང་ཟག་གི་བདག་
མེད་དུ་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། འདོད་པའི་ཕྱིར། འདོད་
ན། དེའི་བསྒྲུབ་བྱ་ཡང་དག་དང་། སྒྲུབ་པའི་གཞི་མཐུན་ཡོད་པར་ཐའ།
འདོད་པའི་ཕྱིར། འདོད་ན། གང་ཟག་གི་བདག་ཚད་མས་མ་དམིགས་པ་དེ།
དེ་སྒྲུབ་ཀྱི་སྒྲུབ་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་ན།
སྒྲུབ་རྟགས་དང་། དགག་རྟགས་ཀྱི་རྣམ་དབྱེ་སོ་སོར་མེད་པར་ཐལ་ལོ། །ཞེས་
པའི་དོན་ཡིན་ནོ། །ཡང་ཁོ་ན་རེ། སྒྲ་ཆོས་ཅན། སྒྲ་མི་རྟག་རྟོགས་ཀྱི་རྗེས ་
དཔག་གི་ཡུལ་བཞི་པོ་གང་རུང་( ༦༡ན) ཡིན་པར་ཐལ། དེའི་ཡུལ་ཡིན་པའི་
ཕྱིར་ན་མ་ཁྱབ། འདོད་ན། དེ་ཆོས་ཅན། དེའི་ཞེན་ཡུལ་དང་འཇུག་ཡུལ་གང་
རུང་ཡིན་པར་ཐལ། འདོད་པ་གང་ཞིག །དེའི་སྣང་ཡུལ་དང་གཟུང་ཡུལ་གང་
རུང་མ་ཡིན་པའི་ཕྱིར། ཕྱི་མ་གྲུབ་སྟེ། རང་མཚན་ཡིན་པའི་ཕྱིར། འདོད་ན།
སྒྲ་དེ་སྒྲ་མི་རྟག་པར་དམ་བཅས་པའི་དམ་བཅའི་ཞེན་དོན་ཡིན་པར་ཐལ།
འདོད་པའི་ཕྱིར། འདོད་མི་ནུས་ཏེ། སྒྲ་དེ་སྒྲ་མི་རྟག་པར་སྒྲུབ་པའི་ཕྱིར་
རྒོལ་ཡང་དག་གི་རྒྱུད་ཀྱི་ཚད་མའི་གཞལ་བྱ་ཡིན་པའི་ཕྱིར་ཟེར་ན། སྒྲ་དེ་དེ་
འདྲའི་རྗེས་དཔག་གི་ཡུལ་ཡིན་པར་ཐལ། སྒྲ་དེ་སྒྲ་མི་རྟག་ཅེས་པའི་ངག་གི་
བརྗོད་བྱ་ཡིན་པའི་ཕྱིར་ཏེ།། དེ་འདྲའི་ངག་གིས་སྒྲ་བརྗོད་པའི་ཕྱིར། གཞན

ཡིན་པར་ཐལ་ལོ། ། །འདོད་ན། རྣམ་མཁྱེན་ཆོས་ཅན། ཞེན་རིག་ཏུ་ཐལ། འདོད་
པའི་ཕྱིར་ན་མ་ཁྱབ། འདོད་ན། རྟོག་པར་ཐལ་ལོ་ཟེར་ན། ཁོ་རང་ལ། རྣམ་
མཁྱེན་ཆོས་ཅན། ངེས་ཤེས་ཡིན་པར་ཐལ། ཤེས་བྱ་ངེས་པའི་ཤེས་པ་ཡིན་པའི་
ཕྱིར། ཁྱབ་པ་ཁས། འདོད་ན། རྟོག་པར་ཐལ་ལོ། །གཞན་ཡང་། རྣམ་མཁྱེན་དེ་
ཤེས་བྱ་ལ་ཞེན་པའི་རིག་པ་ཡིན་( (༦༢ན)པར་ཐལ། དེ་ཤེས་བྱ་རྟག་པར་ཞེན་
པའི་རིག་པ་ཡིན་པའི་ཕྱིར་ཏེ། སངས་འཕགས་དེ་ཤེས་བྱ་རྟག་པར་ཞེན་པའི་
གང་ཟག་ཡིན་པའི་ཕྱིར་ཏེ། དེ་ཤེས་བྱ་རྟག་པར་བདེན་ཞེན་གྱིས་འདོད་པའི
གང་ཟག་ཡིན་པའི་ཕྱིར། བྱས་པ་ལ་ཁོ་ན་རེ། སངས་འཕགས་དེ་ཤེས་བྱ་རྟག
པར་ཞེན་པའི་གང་ཟག་མ་ཡིན་པར་ཐལ། དེ་དེ་ལ་ཞེན་པའི་ཞེན་པ་སྤངས་
པའི་གང་ཟག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་ཤེས་བྱ་རྟག་པ་
ལ་ཆགས་པའི་ཆགས་པ་སྤངས་པའི་གང་ཟག་ཡིན་པའི་ཕྱིར། ཚད་མ་ལ་
གང་ལ་དོན་གྱི་ནས་པ་ལས། །ཞེས་སོགས་རྐང་པ་བཞི་གང་ལས་འཕྲོས་
ན། གཞལ་བྱ་གཉིས་ཕྱིར་ཚད་མ་གཉིས། །ཞེས་པའི་སྐབས་སུ། ཚད་མའི་སྣང་
ཡུལ་དུ་གྱུར་པའི་གཞལ་བྱ་ལ་རང་སྤྱི་གཉིས་སུ་གྲངས་ངེས་ན། ཚད་མ་ལ་
མངོན་རྗེས་ཀྱི་ཚད་མ་གཉིས་སུ་གྲངས་ངེས་པས་ཁྱབ་པ་ཁས་བླངས་པ་ལ། དེ་
ལྟར་ཁྱབ་པའི་རྒྱུ་མཚན་གང་ཞེ་ན། དེ་ལྟར་ཁྱབ་པ་ཡིན་ཏེ། ཚད་མའི་སྣང་
ཡུལ་དུ་གྱུར་པའི་གཞལ་བྱ་ལ་རང་སྤྱི་གཉིས་སུ་གྲངས་ངེས་ན།
རང་ཡུལ་དུ་གྱུར་པའི་སྤྱི་མཚན་སྣང་ཡུལ་དུ་མི་བྱེད་ཅིང༌། རང་ཡུལ་མངོན་
དུ་གྱུར་པའི་ཚུལ་གྱིས་འཇལ་བའི་ཚད་མ་གཅིག་དང་། རང་ཡུལ་དུ་གྱུར་པའི་
རང་མཚན་སྣང་ཡུལ་དུ་མི་བྱེད་ཅིང་། རང་ཡུལ་ལྐོག་ཏུ་གྱུར་པའི་ཚུལ་གྱིས་
འཇལ་བའི་ཚད་མ་གཉིས་སུ་གྲངས་ངེས་པས་ཁྱབ། དེ་ལྟར་གྲངས་ངེས་ན!
ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་པས་ཁྱབ་པའི་ཕྱིར།
རྟགས་ཕྱི་མ་གྲུབ་སྟེ། རང་ཡུལ་དུ་གྱུར་པའི་སྤྱི་( ༦༢བ) མཚན་སྣང་ཡུལ་དུ་མི་

རིག་དེ། རྗེསསུ་དཔག་པའི་ཚད་མའི་མཚན་ཉིད་ཡིན་ནོ། །ཞེས་འཆད་པར་
བྱེད་པ་ལ། འབྲེལ་བ་ཅན་གྱི་ཆོས་ལས་ནི། །ཞེས་སོགས་རྐང་པ་གཉིས་བྱུང་།
རང་ཡུལ་དུ་གྱུར་པའི་རང་མཚན་སྣང་ཡུལ་དུ་མི་བྱེད་ཅིང་། རང་ཡུལ་ལྐོག་
ཏུ་གྱུར་པའི་ཚུལ་གྱིས་འཇལ་བའི་ཚད་མ་ཡིན་ན། རྗེས་སུ་དཔག་པའི་ཚད་མ
ཡིན་པས་ཁྱབ་པའི་རྒྱུ་མཚན་དེ་འཆད་པར་བྱེད་པ་ལ། དེས་ནི་རྗེས་དཔག
ལྐོག་གྱུར་གྱི། །ཞེས་པ་རྐང་པ་གཉིས་བྱུང་། དེ་ཐམས་ཅད་ཀྱི་དོན་བསྡུ་འཆད
པར་བྱེད་པ་ལ། མངོན་སུམ་ལྐོག་ཏུ་གྱུར་པ་ལས། །ཞེས་སོགས་རྐང་པ་གཉིས
བྱུང་། དེ་ཡང་ཚད་མའི་འཇུག་ཡུལ་དུ་གྱུར་པའི་གཞལ་བྱ་ལ། མངོན་གྱུར
དང་ལྐོག་གྱུར་གཉིས་སུ་གྲངས་ངེས་ཏེ། དེ་ལ་མངོན་སུམ་གྱི་ཚད་མས་དངོས་
སུ་རྟོགས་པར་བྱ་བ་དང་། རྗེས་སུ་དཔག་པའི་ཚད་མས་དངོས་སུ་རྟོགས་པར་
བྱ་བ་གཉིས་སུ་གྲངས་ངེས་པའི་ཕྱིར། ཞེས་འཆད་པར་བྱེད་པ་ལ། མངོན་སུམ་
ལྐོག་ཏུ་གྱུར་པ་ལས། །ཞེས་སོགས་རྐང་པ་གཉིས་བྱུང༌། གཞལ་བྱ་གཉིས་ཕྱིར་
ཚད་མ་གཉིས། །ཞེས་པའི་མཇུག་བསྡུ་དངོས་འཆད་པར་བྱེད་པ་ལ། དེ་ཕྱིར་
གཞལ་བྱ་གཉིས་ཉིད་ཀྱིས། །ཞེས་སོགས་རྐང་པ་གཉིས་བྱུང་།
༈ མངོན་སུམ་ལྐོག་ཏུ་གྱུར་པ་ལས། །ཞེས་སོགས་ཀྱི་སྐབས་སུ། མཐའ་
( ༦༣བ) དཔྱད་པ་ལ། ཁ་ཅིག་ན་རེ། མྱོང་སྟོབས་ཀྱིས་སྒྲོ་འདོགས་གཅད་པར་
བྱ་བ། མངོན་གྱུར་གྱི་མཚན་ཉིད། རྟགས་སྟོབས་ཀྱིས་སྒྲོ་འདོགས་གཅད་པར་
བྱ་བ། ལྐོག་གྱུར་གྱི་མཚན་ཉིད། ཟེར་ན། དང་པོ་ལ། གཟུགས་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་མྱོང་
བྱེད་ཀྱི་ཤེས་པ་ཡོད་པར་ཐལ། འདོད་པའི་ཕྱིར། འདོད་ན། ཁྱོད་ཁྱོད་རང་
མྱོང་བྱེད་ཀྱི་ཤེས་པའི་མྱོང་བྱ་ཡིན་པར་ཐལ། འདོད་པའི་ཕྱིར། འདོད་ན།
ཤེས་པ་ཡིན་པར་ཐལ། འདོད་པའི་ཕྱིར། ཁྱབ་སྟེ། མྱོང་བྱ་ཉིད་ཕྱིར་སེམས་
ཡིན་ནོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། གཟུགས་མྱོང་བྱེད་ཀྱི་

ཅན། །ཞེས་གསུངས་པའི་ཕྱིར། ཁ་ཅིག་ན་རེ། རྟགས་ཡང་དག་ལ་མ་བརྟེན་
པར་མངོན་སུམ་གྱི་ཚད་མས་དངོས་སུ་རྟོགས་པར་བྱ་བ་མངོན་གྱུར་གྱི་
མཚན་ཉིད། དེ་ལ་བརྟེན་ནས་རྗེས་དཔག་གི་ཚད་མས་དངོས་སུ་རྟོགས་པར་
བྱ་བ། གཅིག་ཤོས་ཀྱི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ།
སྒྲ་མི་རྟག་པ་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་ཕྱིར།
འདོད་ན། དེ་ཆོས་ཅན། རྟགས་ཡང་དག་ལ་མ་བརྟེན་པར་ཚད་མས་རྟོགས་
པར་བྱ་བ་ཡིན་པར་ཐལ། འདོད་པའི་ཕྱིར་ན་མ་( ༦༤བ) ཁྱབ། འདོད་མི་ནུས་
ཏེ། དེ་ལ་བརྟེན་ནས་ཚད་མས་རྟོགས་པར་བྱ་བ་ཡིན་པའི་ཕྱིར་ཏེ། བསྒྲུབ་བྱ་
ཡང་དག་ཡིན་པའི་ཕྱིར། གཉིས་པ་ལ་སྔོན་པོ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། དེ་ཆོས་ཅན། དེ་ལ་བརྟེན་ནས་ཚད་མས་
རྟོགས་པར་བྱ་བ་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་
ཏེ། དེ་ལ་མ་བརྟེན་པར་ཚད་མས་རྟོགས་པར་བྱ་བ་ཡིན་པའི་ཕྱིར། མ་གྲུབ་ན།
དེར་ཐལ། དེ་ལ་མ་བརྟེན་པར་ཚད་མས་རྟོགས་པར་བྱ་བ་ཡོད་པའི་ཕྱིར་ཟེར་
ན། ཁོ་རང་ལ སྒྲ་མི་རྟག་པ་ཆོས་ཅན། རྟགས་ཡང་དག་ལ་མ་བརྟེན་པར་
མངོན་སུམ་གྱི་ཚད་མས་དེར་ཐལ། མངོན་སུམ་གྱི་ཚད་མས་རྟགས་ཡང་དག་
ལ་མ་བརྟེན་པར་དངོས་སུ་རྟོགས་པར་བྱ་བ་ཡིན་པའི་ཕྱིར་ཏེ། དེས་རང་
དབང་དུ་དངོས་སུ་རྟོགས་པར་བྱ་བ་ཡིན་པའི་ཕྱིར་ཏེ། མངོན་གྱུར་ཡིན་པའི་
ཕྱིར། ཁྱབ་སྟེ། དེ་ལ་འཛིན་པ་རང་དབང་ཅན། །ཞེས་གསུངས་པའི་ཕྱིར།
གཞན་ཡང་། སྔོན་པོ་ཆོས་ཅན། མཚན་ཉིད་གཉིས་པ་དེར་ཐལ། རྗེས་སུ་
དཔག་པའི་ཚད་མས་རྟགས་ཡང་དག་ལ་བརྟེན་ནས་དངོས་སུ་རྟོགས་པར་བྱ་
བ་ཡིན་པའི་ཕྱིར་ཏེ། ཁྱོད་ཁྱོད་རང་རྟོགས་པའི་རྗེས་སུ་དཔག་པའི་ཚད་མས་
དེ་ལ་བརྟེན་ནས་དངོས་སུ་རྟོགས་པར་བྱ་བ་ཡིན་པའི་ཕྱིར་ཏེ། ཁྱོད་རྟོགས་
པའི་རྗེས་དཔག་དེ་དེ་ལ་བརྟེན་ནས་རང་གི་གཞལ་བྱ་དངོས་སུ་རྟོགས་པའི་

པར་ཐལ། འདོད་པའི་ཕྱིར། འདོད་ན། བློ་དེ་ཡོད་ན། བློ་དེ་རྟོག་མེད་ཀྱི་ཤེས་
པ་ཡིན་དགོས་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། རི་
བོང་རྭ་འཛིན་རྟོག་པ་རྟོག་མེད་ཀྱི་ཤེས་པ་ཡིན་པར་ཐལ། རི་བོང་རྭ་འཛིན་
རྟོག་པ་ཡོད་པའི་ཕྱིར། ཁ་ཅིག་ན་རེ། སྒྲ་མི་རྟག་པ་དེ་སྒྲ་འཛིན་དབང་མངོན་
ལ་མངོན་གྱུར་ཡིན་ནོ་ཟེར་ན། དེ་གྲངས་ཅན་གྱི་རྒྱུད་ཀྱི་སྒྲ་འཛིན་དབང་
མངོན་ལ་མངོན་གྱུར་ཡིན་པར་ཐལ། འདོད་པའི་ཕྱིར། འདོད་ན། དེ་གྲངས་
ཅན་ལ་མངོན་གྱུར་ཡིན་པར་ཐལ་ལོ། །འདོད་མི་ནུས་ཏེ། དེ་དེ་ལ་ལྐོག་གྱུར་
ཡིན་པའི་ཕྱིར། མ་གྲུབ་ན། གྲངས་ཅན་ཆོས་ཅན། སྒྲ་མི་རྟག་པ་ཁྱོད་ལ་དེ་
ཡིན་པར་ཐལ། ། ཁྱོད་སྒྲ་མི་རྟག་པ་ཚད་མས་ངེས་དགོས་པའི་གང་ཟག་ཡིན་
པའི་ཕྱིར། བྱས་པ་ལ་ཁོ་ན་རེ། སྒྲ་མི་རྟག་པ་དེ་གྲངས་ཅན་གྱི་རྒྱུད་ཀྱི་སྒྲ་
འཛིན་དབང་མངོན་ལ་མངོན་གྱུར་ཡིན་པར་ཐལ། དེ་དེ་ལ་མངོན་གྱུར་དང་།
ལྐོག་གྱུར་གང་རུང་གང་ཞིག །དེ་དེ་ལ་ལྐོག་གྱུར་མ་ཡིན་པའི་ཕྱིར། ཕྱི་མ མ་
གྲུབ་ན། གྲངས་ཅན་གྱི་རྒྱུད་ཀྱི་དེ་ཆོས་ཅན། སྒྲ་མི་རྟག་པ་ཁྱོད་ལ་ལྐོག་གྱུར མ་
ཡིན་པར་ཐལ། ། ཁྱོཁྱོད་སྒྲ་མི་རྟག་པ་གསལ་བར་སྣང་བའི་བློ་ཡིན་པའི་ཕྱིར་ན་
མ་ཁྱབ། ཚུར་མཐོང་ཆོས་ཅན། སྒྲ་མི་རྟག་པ་ཁྱོད་ལ་ལྐོག་གྱུར་མ་ཡིན་པར་
ཐལ། ཁྱོད་དེ་གསལ་བར་སྣང་བའི་གང་ཟག་ཡིན་པའི་ཕྱིར། ཁྱབ་པ་ཁས། མ་
གྲུབ་( ༦༦ན) ན། དེ་དེ་མ་ཡིན་པར་ཐལ། ཚུར་མཐོང་གི་རྒྱུད་ཀྱི་སྒྲ་འཛིན་
དབང་མངོན་དེ་སྒྲ་མི་རྟག་པར་གསལ་བར་སྣང་བའི་ཤེས་པ་ཡིན་པའི་ཕྱིར།
རྩ་བར་འདོད་མི་ནུས་ཏེ། དེ་ཕྲ་བའི་མི་རྟག་པ་ཡིན་པའི་ཕྱིར། བྱས་པ་ལ་ཁོ་
ན་རེ། ཚུར་མཐོང་ཆོས་ཅན། སྒྲ་མི་རྟག་པ་གསལ་བར་སྣང་བའི་གང་ཟག་མ་
ཡིན་པར་ཐལ། སྒྲ་མི་རྟག་པ་དོན་སྤྱིའི་ཚུལ་གྱིས་རྟོགས་པའི་གང་ཟག་ཡིན་
པའི་ཕྱིར་ན་མ་ཁྱབ། གཞན་ཡང་། ཚུར་མཐོང་ཆོས་ཅན། སྒྲ་མི་རྟག་པ་མི་
གསལ་བར་སྣང་བའི་གང་ཟག་ཡིན་པར་ཐལ། རང་རྒྱུད་ཀྱི་རྟོག་པ་ལ་དེ་མི་

གསལ་བར་སྣང་བའི་གང་ཟག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། རང་
ད་ཀྱི་རྟོག་པ་དེ་དེ་མི་གསལ་བར་འཛིན་པའི་རྟོག་པ་ཡིན་པའི་ཕྱིར་ཟེར་ན་
ཁོ་རང་ལ། ཚུར་མཐོང་ཆོས་ཅན། སྔོན་པོ་ལྐོག་གྱུར་ཏུ་སོང་བའི་གང་ཟག་ཏུ་
ཐལ། རང་རྒྱུད་ཀྱི་རྟོག་པ་ལ་དེ་ལྐོག་གྱུར་དུ་སོང་བའི་གང་ཟག་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། སྔོན་པོ་དེ་ཁྱོད་ཀྱི་རྒྱུད་ཀྱི་རྟོག་པ་ལ་ལྐོག་
གྱུར་དུ་སོང་བ་ཡིན་པའི་ཕྱིར། རྩ་བར་འདོད་མི་ནུས་ཏེ། དེ་མངོན་གྱུར་དུ་
སོང་བའི་གང་ཟག་ཡིན་པའི་ཕྱིར་ཏེ། དེ་མངོན་སུམ་གྱིས་རྟོགས་པའི་གང་
ཟག་ཡིན་པའི་ཕྱིར། ཁ་ཅིག་ན་རེ། མངོན་གྱུར་དང་ལྐོག་གྱུར་གཉིས་འགལ་ལོ་
ཟེར་ན། གཟུགས་འཛིན་ཡིད་མངོན་ཆོས་ཅན། ལྐོག་གྱུར་མ་ཡིན་པར་ཐལ།
གཅིག་ཤོས་ཡིན་པའི་ཕྱིར། རྟགས་གྲུབ་སྟེ། རང་མཚན་ཡིན་པའི་ཕྱིར། རྩ་
བར་འདོད་མི་ནུས་ཏེ། ཤིན་ཏུ་ལྐོག་གྱུར་ཡིན་པའི་ཕྱིར། བྱས་པ་ལ་ཁོ་ན་རེ།
( ༦༦་)མངོན་ལྐོག་གཉིས་འགལ་བར་ཐལ། གང་ཟག་གཅིག་ལ་ལྟོས་ཏེ་
མངོན་ལྐོག་གཉིས་འགལ་བའི་ཕྱིར་ན་མ་ཁྱབ། རྟགས་གྲུབ་སྟེ། གང་ཟག་
གཅིག་ལ་ལྟོས་ཏེ་མངོན་སུམ་གྱིས་རྟོགས་པ་དང༌། དོན་སྤྱིའི་ཚུལ་གྱིས་རྟོགས་
པ་གཉིས་འགལ་བའི་ཕྱིར་ཟེར་ན། ཁོ་རང་ལ། རྒྱུ་འབྲས་གཉིས་འགལ་བར་
ཐལ། དུ་བ་ལ་ལྟོས་ཏེ་རྒྱུ་འབྲས་གཉིས་འགལ་བའི་ཕྱིར། ཁྱབ་པ་ཁས། འདོད་
མི་ནུས་ཏེ། དངོས་པོ་ཡིན་ན། རྒྱུ་འབྲས་གཉིས་ཀ་ཡིན་དགོས་པའི་ཕྱིར། ཁ་
ཅིག་ན་རེ། རྗེས་སུ་དཔག་པའི་ཚད་མ་ཡིན་ན། རང་གི་གཞལ་བྱ་ལྐོག་གྱུར་ལ་
གསར་དུ་མི་བསླུ་བའི་ཞེན་རིག་ཡིན་པས་ཁྱབ་ཟེར་ན། བུམ་པ་རྟོགས་པའི་
རྗེས་དཔག་ཆོས་ཅན། ཐལ་ཕྱིར། འདོད་ན། དེས་བུམ་པ་ལྐོག་གྱུར་ཡིན་པ་དེ་
རྟོགས་པར་ཐལ། འདོད་པའི་ཕྱིར། འདོད་ན། བུམ་འཛིན་དབང་མངོན་དེས།
བུམ་པ་མངོན་གྱུར་ཡིན་པ་དེ་རྟོགས་པར་ཐལ། འདོད་པའི་ཕྱིར། ཁ་ཅིག་ན་
རེ། རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་པའི་གསར་

དུ་མི་བསླུ་བའི་ཞེན་རིག་དེ། ། རྗེས་དཔག་ཚད་མའི་མཚན་ཉིད་དང༌། རྗེས་
དཔག་གི་དེ་ཡང་ཡིན་ནོ་ཟེར་ན། ཆོས་དེ་ལ་རྗེས་དཔག་ཚད་མ་ཡིན་ན། ཆོས་
དེ་ལ་རྗེས་དཔག་ཡིན་དགོས་པར་ཐལ། རྗེས་དཔག་དང་རྗེས་དཔག་གི་ཚད་
མ་གཉིས་པོ་མཚན་ཉིད་གཅིག་གིས་མཚོན་པར་ནུས་པའི་ཕྱིར། འདོད་ན་སྒྲ་
མི་རྟག་རྟོགས་ཀྱི་རྗེས་དཔག་ཆོས་ཅན། སྒྲ་རྟག་པ་མ་ཡིན་པར་ཐལ། ཟལ་
ཕྱིར། ཁྱབ་པ་ཁས། འདོད་ན། དེ་ཆོས་ཅན། དེ་ལ་རྟོག་པ་ཡིན་པར་ཐལ།
འདོད་པའི་ཕྱིར། འདོད་ན། ཁྱོད་ལ་དེའི་རྣམ་པར་ཤར་(༦༧ན)བར་ཐལ།
འདོད་པའི་ཕྱིར། འདོད་མི་ནུས་ཏེ། ཁྱོད་དེ་ཤུགས་ལ་རྟོགས་པའི་བློ་ཡིན་པའི་
ཕྱིར། བྱས་པ་ལ་ཁོ་ན་རེ། ཆོས་དེ་ལ་རྟོག་པ་དང་བྲལ་ཞིང་མ་འཁྲུལ་བའི་རིག་
པ་ཡིན་ན། ཆོས་དེ་ལ་མངོན་སུམ་ཡིན་དགོས་པར་ཐལ། རྟོག་པ་དང་བྲལ་
ཞིང་མ་འཁྲུལ་བའི་རིག་པ་མངོན་སུམ་གྱི་མཚན་ཉིད་ཡིན་པའི་ཕྱིར། ཁྱབ་པ་
ཁས་ཟེར་ན། མི་འགྲིག་གོ །འདོད་ན། རྣམ་མཁྱེན་ཆོས་ཅན། གང་ཟག་བདག་
མེད་ལ་ཐལ་ཕྱིར། རྟགས་གྲུབ་སྟེ། དེ་ལ་རྟོག་པ་དང་བྲལ་ཞིང་མ་འཁྲུལ་བའི་
ཚད་མ་ཡིན་པའི་ཕྱིར་ཏེ། དེ་ལ་མ་འཁྲུལ་བའི་ཚད་མ་གང་ཞིག །རྟོག་པ་དང་
བྲལ་བ་ཡིན་པའི་ཕྱིར། རྩ་བར་འདོད་ན། རྣམ་མཁྱེན་ཆོས་ཅན། ཁྱོད་ལ་གང་
ཟག་གི་བདག་མེད་ཀྱི་རྣམ་པ་ཤར་བར་ཐལ། འདོད་པའི་ཕྱིར། རང་རེས།
རྣམ་མཁྱེན་དེ་གང་ཟག་གི་བདག་མེད་ལ་རྟོག་པ་དང་བྲལ་ཞིང་མ་འཁྲུལ་
བའི་རིག་པར་ཁས་བླངས་པ་ལ། ཁ་ཅིག་ན་རེ། རྣམ་མཁྱེན་ཆོས་ཅན། གང་
འཐད་པའི་ཕྱིར། འདོད་ན། དེ་ཆོས་ཅན། དེ་ལ་མངོན་སུམ་ཡིན་པར་ཐལ
འདོད་པ་གང་ཞིག །མ་འཁྲུལ་བའི་རིག་པ་ཡིན་ན། མངོན་སུམ་ཡིན་དགོས་
པའི་ཕྱིར་ན་མ་ཁྱབ། ཁོ་རང་ལ། རྣམ་མཁྱེན་ཆོས་ཅན། གང་ཟག་གི་བདག་
མེད་ལ་མངོན་སུམ་དུ་ཐལ། དེ་ལ་མངོན་སུམ་ཚད་མ་གང་ཞིག །མངོན་སུམ་
ཟག་གི་བདག་མེད་ལ་མ་འཁྲུལ་བའི་རིག་པ་ཡིན་པར་ཐལ། དམ་བཅའ་

གྱི་ཚད་མ་ཡིན་ན་མངོན་སུམ་ཡིན་དགོས་པའི་ཕྱིར། ཁྱབ་པ་ཁས། རང་རེས།
གང་ཟག་གཅིག་ལ་ལྟོས་ཏེ་མངོན་ལྐོག་གཉིས་འགལ།བྱས་པ་ལ་ཁོ་ན་རེ།
ཚུར་( ༦༧བ) མཐོང་གི་རྒྱུད་ཀྱི་གཟུགས་འཛིན་ཡིད་མངོན་ཆོས་ཅན།
མཐོང་ལ་མངོན་གྱུར་མ་ཡིན་པར་ཐལ། དེ་ལ་གཅིག་ཤོས་ཡིན་པའི་ཕྱིར། ཁྱབ་
པ་ཁས། རྟགས་གྲུབ་སྟེ། དེ་ལ་ཤིན་ཏུ་ལྐོག་གྱུར་ཡིན་པའི་ཕྱིར། རྩ་བར་འདོད་
མི་ནུས་ཏེ། དེའི་རྒྱུད་ཀྱི་གཟུགས་འཛིན་ཡིད་མངོན་ཉམས་སུ་མྱོང་བའི་རང་
རིག་མངོན་སུམ་ལ་མངོན་གྱུར་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་
ཁྱོད་རང་ཉམས་སུ་མྱོང་བའི་རང་རིག་མངོན་སུམ་ལ་དེར་ཐལ། ཁྱོད་ཤེས་པ་
ཡིན་པའི་ཕྱིར་ན་མ་ཁྱབ། གཞན་ཡང་། སྒྲ་མི་རྟག་པ་ཆོས་ཅན། གྲངས་ཅན་
ལ་ལྐོག་གྱུར་མ་ཡིན་པར་ཐལ། དེ་ལ་གཅིག་ཤོས་དེའི་ཕྱིར། ཁྱབ་པ་ཁས།
རྟགས་གྲུབ་སྟེ། དེའི་རྒྱུད་ཀྱི་སྒྲ་འཛིན་དབང་མངོན་ལ་དེ་ཡིན་པའི་ཕྱིར། མ་
གྲུབ་ན། དེའི་རྒྱུད་ཀྱི་དེ་ཆོས་ཅན། སྒྲ་མི་རྟག་པ་ཁྱོད་ལ་དེར་ཐལ། སྒྲ་ཁྱོད་ལ་
དེ་གང་ཞིག །སྒྲ་དང་སྒྲ་མི་རྟག་པ་གཉིས་པོ་ཡུལ་དུས་རང་བཞིན་གང་ལ་
ལྟོས་ཏེ་གྲུབ་བདེ་རྫས་གཅིག་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། རང་གི་
རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་ཤིང༌། རང་གི་གཞལ་
བྱར་གྱུར་པའི་དངོས་སྟོབས་ཀྱིས་གྲུབ་པ་ལ་གསར་དུ་མི་བསླུ་བའི་ཞེན་རིག་
དངོས་སྟོབས་རྗེས་དཔག་གི་མཚན་ཉིད། དེ་ལ་བརྟེན་ནས་སྐྱེས་ཤིང་། རང་གི་
གཞལ་བྱར་གྱུར་པའི་ཤིན་ཏུ་ལྐོག་གྱུར་ལ་གསར་དུ་མི་བསླུ་བའི་ཞེན་རིག་དེ།
ས་རྗེས་དཔག་གི་མཚན་ཉིད། དེ་ལ་བརྟེན་ནས་སྐྱེས་ཤིང་། རང་གི་
གཞལ་བྱར་གྱུར་པའི་གྲགས་དབང་གིས་གྲུབ་པ་ལ་གསར་དུ་མི་བསླུ་བའི་
རིག་པ་དེ། གྲགས་པའི་དེའི་མཚན་ཉིད་ཟེར་ན། རྗེས་དཔག་ཆོས་ཅན།
མཚོན་བྱ་(༦༨ན)དང་པོ་ལ་དེར་ཐལ། མཚན་ཉིད་དེའི་ཕྱིར། དེར་ཐལ། དང་
པོ་གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ། རྗེས་དཔག་ཡིན་པའི་ཕྱིར།

ལྐོག་གྱུར་གྱི་མཚན་ཉིད། དེ་ལ་དབྱེ་ན། ཅུང་ཟད་ལྐོག་གྱུར་དང་། ཤིན ཏུ་
ལྐོག་གྱུར་གཉིས། དང་པོ་ནི། སྒྲ་མི་རྟག་པ་ལྟ་བུ་ལ་བྱེད། གཉིས་པ་ནི། ཁོ་རང་
དུ་གྱུར་པའི་བེམ་པོ། ཤེས་པ། ལྡན་མིན་འདུ་བྱེད་གསུམ་ཡོད། དང་པོ་ནི།
རྟེན་བཅས་གྱི་མིག་དབང་གཟུགས་ཅན་པ་ལྟ་བུ་ལ་བྱེད། གཉིས་པ་ནི། ཚུར་
མཐོང་གི་རྒྱུད་ཀྱི་གཟུགས་འཛིན་ཡིད་མངོན་ལྟ་བུ་ལ་བྱེད། གསུམ་པ་ནི། ལྷའི་
ཚེ་ཚད་དང་དམྱལ་བའི་ཚེ་ཚད་ལ་སོགས་པ་ལས་འབྲས་ཕྲ་ཞིང་ཕྲ་བ་རྣམས་
ལ་བྱེད་དོ། །
༈ གཉིས་པ་ལྐོག་གྱུར་རྟོགས་པའི་རྗེས་དཔག་གི་རྣམ་བཞག་བཤད་པ་ལ།
རྗེས་སུ་དཔག་པའི་ཚད་མ་ལ་མཚན་ཉིད། དབྱེ་བ། སྒྲ་བཤད་པ་དང་གསུམ།
དང་པོ་ནི། རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་( ༧༢ན)ནས་
སྐྱེས་པའི་གསར་དུ་མི་བསླུ་བའི་ཞེན་རིག་དེ། རྗེས་སུ་དཔག་པའི་ཚད་མའི་
མཚན་ཉིད་ཡིན། གཉིས་པ་དེ་ལ་དབྱེ་ན། དངོས་སྟོབས་རྗེས་དཔག་གི་ཚད་མ་
ཡིད་ཆེས་རྗེས་དཔག་གི་ཚད་མ། གྲགས་པའི་རྗེས་དཔག་གི་ཚད་མ་དང་
གསུམ། དང་པོ་ནི། རང་གི་རྟེན་དུ་གྱུར་པའི་དངོས་སྟོབས་ཀྱི་རྟགས་ཡང་དག་
ལ་བརྟེན་ནས་སྐྱེས་ཤིང་རང་ཉིད་དངོས་སྟོབས་རྗེས་དཔག་ཚད་མར་སོང་
བའི་གཞལ་བྱ་ལ་གསར་དུ་མི་བསླུ་བའི་ཞེན་རིག་དེ། རང་ཉིད་དངོས་སྟོབས་
རྗེས་དཔག་གི་ཚད་མ་ཡིན་པའི་མཚན་ཉིདརང་གི་རྟེན་དུ་གྱུར་པའི་ཡིད་
ཆེས་ཀྱི་རྟགས་ཡང་དག་ལ་བརྟེན་ནས་སྐྱེས་ཤིང་། རང་ཉིད་ཡིད་ཆེས་རྗེས་
དཔག་ཚད་མར་སོང་བའི་གཞལ་བྱ་ལ་གསར་དུ་མི་བསླུ་བའི་ཞེན་རིག་དེ་
རང་ཉིད་ཡིད་ཆེས་རྗེས་དཔག་གི་ཚད་མ་ཡིན་པའི་མཚན་ཉིད། རང་གི་རྟེན
དུ་གྱུར་པའི་གྲགས་པའི་རྟགས་ཡང་དག་ལ་བརྟེན་ནས་སྐྱེས་ཤིང་། རང་ཉིད
གྲགས་པའི་རྗེས་དཔག་ཚད་མར་སོང་བའི་གཞལ་བྱ་ལ་གསར་དུ་མི་བསླུ་
བའི་ཞེན་རིག་དེ། རང་ཉིད་གྲགས་པའི་རྗེས་དཔག་གི་ཚད་མ་ཡིན་པ་དེའི་

ངེས་པར་ཐལ། དེ་ལ་དེ་གསུམ་ལས་གྲངས་མང་མི་དགོས་( ༧༣ན) ཤིང་། ཉུང་
གྲངས་ཉུང་ན་འདུ་བའི་ཕྱིར་ཏེ། སངས་རྒྱས་ཀྱི་སྐུ་ཐམས་ཅད་ཆོས་སྐུར་འདུ་
བའི་ཕྱིར། ཁྱབ་པ་ཁས། རྟགས་གྲུབ་སྟེ། སངས་རྒྱས་ཀྱི་སྐུ་ཡིན་ན་ཆོས་སྐུ་ཡིན་
དགོས་པའི་ཕྱིར། ཁ་ཅིག་ན་རེ། གང་ཟག་དེས་མངོན་སུམ་གྱི་ཚད་མས་དངོས་
སུ་རྟོགས་པར་བྱ་བ་ཡིན་ན། གང་ཟག་དེ་ལ་མངོན་གྱུར་ཡིན་དགོས་པར་ཐལ།
དམ་བཅའ་འཐད་པའི་ཕྱིར། འདོད་ན། གང་ཟག་དེས་རྗེས་དཔག་གི་ཚད་
མས་དངོས་སུ་རྟོགས་པར་བྱ་བ་ཡིན་ན། གང་ཟག་དེ་ལ་ལྐོག་གྱུར་ཡིན་དགོས་
པར་ཐལ། འདོད་པའི་ཕྱིར་ན་མ་ཁྱབ། འདོད་ན། སྒྲ་ཆོས་ཅན། ཚུར་མཐོང་ལ་
ལྐོག་གྱུར་དུ་ཐལ། དེའི་རྗེས་སུ་དཔག་པའི་ཚད་མས་དེའི་ཕྱིར། རྟགས་གྲུབ་སྟེ།
གཞི་གྲུབ་པའི་ཕྱིར། འདོད་མི་ནུས་ཏེ། དེ་ལ་མངོན་གྱུར་ཡིན་པའི་ཕྱིར། ཁ་
ཅིག་ན་རེ། རྟེན་བཅས་ཀྱི་དབང་པོ་གཟུགས་ཅན་པ་ཆོས་ཅན། བྱང་སེམ!་
ཚོགས་ལམ་པ་ལ་མངོན་གྱུར་དུ་ཐལ། དམ་བཅའ་དེའི་ཕྱིར། ཁྱབ་པ་ཁས།།
རྟགས་གྲུབ་སྟེ། དེའི་རྒྱུད་ཀྱི་ཤའི་སྤྱན་དེས་རྟེན་བཅས་ཀྱི་དབང་པོ་གཟུགས་
ན་མི་འདུ་བ་མ་ཡིན་པའི་ཕྱིར་ཏེ།སངས་རྒྱས་ཀྱི་སྐུ་དེ་ལ་དེ་གསུམ་ལས་
ཅན་པ་མངོན་སུམ་དུ་རྟོགས་པའི་ཕྱིར་ཏེ། དེས་དཔག་ཚད་བརྒྱ་ཚུན་ཆད་ཀྱི་
དབང་པོ་གཟུགས་ཅན་པ་ཐམས་ཅད་མངོན་སུམ་གྱིས་རྟོགས་པའི་ཕྱིར། དེས་
དཔག་ཚད་བརྒྱ་ཚུན་ཆད་ཀྱི་གཟུགས་ཕྲ་རགས་ཐམས་ཅད་མངོན་སུམ་དུ་
རྟོགས་པ་གང་ཞིག །དབང་པོ་གཟུགས་ཅན་པ་གཟུགས་ཡིན་པའི་ཕྱིར། ཕྱི་མ་
ཁས་ཟེར། དང་པོ་གྲུབ་སྟེ། མདོ་ལས་( ༧༣་) ཤཱ་རིའི་བུ་བྱང་ཆུབ་སེམས་
དཔའ་སེམས་དཔའ་ཆེན་པོ་ཤའི་མིག་གིས་དཔག་ཚད་བརྒྱ་མཐོང་བ་ཡོད
དཔག་ཚད་སྟོང་མཐོང་བ་ཡང་ཡོད་དེ། ཞེས་གསུངས་པའི་ཕྱིར་ན་མ་ཁྱབ་སྟེ
བྱང་སེམས་ཚོགས་ལམ་པའི་ཤའི་སྤྱན་དེས་དཔག་ཚད་བརྒྱ་ཚུན་ཆད་ཀྱི་
གཟུགས་ཀྱི་སྐྱེ་མཆེད་ཕྲ་རགས་ཐམས་ཅད་མངོན་སུམ་དུ་མཐོང་བ་ལུང་དེའི

སུམ་གྱིས་མ་མཐོང་བའི་ཕྱིར། དེ་རྗེས་དཔག་མ་ཡིན་ཏེ། དེའི་རྟེན་དུ་གྱུར་
པའི་རྟགས་ཡང་དག་མེད་པའི་ཕྱིར། ཞེས་པའི་འདོད་པ་རྗོད་པར་བྱེད་པ་ལ།
དེ་བློ་ཚད་མ་གཞན་འགྱུར་ཏེ། །ཞེས་སོགས་རྐང་པ་གཉིས་བྱུང་། གཉིས་པ་ནི།
ཁོ་ན་རེ། སྔར་མངོན་སུམ་གཅིག་ལ་བརྟེན་ནས་ཁང་ནང་དུ་ཙན་དན་གྱི་མེ་
མཐོང་། ཕྱིས་དུ་བའི་རྟགས་ལས་སྔར་གྱི་ཁང་ནང་གི་མེ་དེ་འདིའོ་སྙམ་པའི་
ཁྱད་པར་ངོ་ཤེས་ཀྱི་བློ་དེ་ཚད་མ་ཕུང་གསུམ་པ་ཡིན་ཏེ། དེ་ཚད་མ་གང་ཞིག །
དེ་རྗེས་དཔག་ཡང་མ་ཡིན་པའི་ཕྱིར། གཉིས་པ་དེ་མངོན་སུམ་ཡང་མ་ཡིན།
གྲུབ་སྟེ། དེས་རང་ཡུལ་མངོན་སུམ་གྱིས་མ་མཐོང་བའི་ཕྱིར། གསུམ་པ་གྲུབ་སྟེ།
དེའི་རྟེན་དུ་གྱུར་པའི་རྟགས་ཡང་དག་གི་རྟགས་ཆོས་ཀྱི་འབྲེལ་བ་མེད་པའི་
ཕྱིར་ཏེ། སྔར་གྱི་ཁང་ནང་གི་མེ་དེ་དང༌། ཕྱིས་ཀྱི་དུ་བ་གཉིས་ལ་འབྲེལ་བ་མ་
གྲུབ་པའི་ཕྱིར། ཞེས་པའི་འདོད་པ་རྗོད་པར་བྱེད་( ༧༤་) པ་ལ། ཁྱད་པར་
མཐོང་ལ་རྟགས་དང་ནི། །ཞེས་སོགས་རྐང་པ་གསུམ་བྱུང་། གསུམ་པ་ཁྱབ་པ་
ལ་རྩོད་པ་ལ། ཁྱབ་པ་ཡོད་པ་ལ་གནོད་བྱེད་བསྟན་པ་དང་མེད་པ་ལ་སྒྲུབ་
བྱེད་བཤད་པ་གཉིས། དང་པོ་ནི། ཁོ་ན་རེ། ཚད་མ་ལ་མངོན་རྗེས་ཀྱི་ཚད་མ་
གཉིས་ལས་གྲངས་མང་བ་ཡོད་པར་ཐལ། གཞལ་བྱ་ལ་རང་སྤྱི་གཉིས་ལས་
གྲངས་མང་བ་ཡོད་པའི་ཕྱིར། ཁྱབ་སྟེ། གཞལ་བྱ་ལ་རང་སྤྱི་གཉིས་སུ་གྲངས་
ངེས་པའི་རྟགས་ལས་ཚད་མ་ལ་མངོན་རྗེས་ཀྱི་ཚད་མ་གཉིས་སུ་གྲངས་ངེས་
པར་སྒྲུབ་ནུས་པའི་ཕྱིར། རྟགས་ཁས་བླངས། ཞེས་པའི་འདོད་པ་རྗོད་པར་
བྱེད་པ་ལ། གཞལ་བྱ་མང་ཕྱིར་ཚད་མ་རྣམས། །མང་པོ་ཉིད་དམ། ཞེས་པ་
འདི་བྱུང༌། ཁྱབ་པ་མེད་པའི་སྒྲུབ་བྱེད་བཤད་པ་ནི། ཁོ་ན་རེ། གཞལ་བྱའི་
དབྱེ་བས། ཚད་མའི་དབྱེ་བ་འཇོག་པ་མི་འཐད་པར་ཐལ། ཡུལ་གཅིག་ལ་
མངོན་རྗེས་ཀྱི་ཚད་མ་གཉིས་འཇལ་བྱེད་དུ་འཇུག་པ་ཡོད་པའི་ཕྱིར། དཔེར
ན། སྔར་གྱི་ཁང་ནང་གི་ཙན་དན་གྱི་མེ་དེ་ལ་སྔར་གྱི་ཁང་ནང་གི་ཙན་དན་གྱི

དོག་མི་རྟག་པར་ངེས་པའི་ངེས་ཤེས་དེ་ལ་བྱེད། དང་པོ་ལྟར་ན། བྱས་རྟགས་
ལས་ཁ་དོག་མི་རྟག་པར་རྟོགས་པའི་རྗེས་དཔག་ཆོས་ཅན།ཚད་མ་ངུང་
ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱེད་ངའི་གསུམ་པ་མ་ཡིན་ཏེ།
( ༧༥བ) སྒོ་ནས། ཁ་དོག་གི་སྟེང་དུ་སྤྱི་མི་རྟག་པ་རྟོགས་པའི་རྗེས་དཔག་ཡིན་
པའི་ཕྱིར། ཞེས་འཆད་པར་བྱེད་པ་ལ། སྐྱོན་འདིར་ཐལ་བར་མི་འགྱུར་ཏེ། །
ཞེས་སོགས་རྐང་པ་གཉིས་བྱུང༌། དེ་ལས་འཕྲོས་པའི་འཕྲོས་དོན་འཆད་པར་
བྱེད་པ་ལ། དངོས་མེད་ངོ་བོ་མིན་དེ་ཉིད། །ཅེས་སོགས་བྱུང༌། དེའི་དོན་བསྡུ་
འཆད་པར་བྱེད་པ་ལ། རྗེས་སུ་དཔག་པས་མི་རྟག་སོགས། །ཞེས་སོགས་རྐང་
པ་གཉིས་བྱུང་། གལ་ཏེ་ཁོ་ན་རེ། ཁ་དོག་འཛིན་པའི་དབང་མངོན་གྱིས་
དྲངས་ནས་སྐྱེས་པའི་ཁ་དོག་མི་རྟག་པར་ངེས་པའི་ངེས་ཤེས་དེ་ལ་བྱེད་པ་
ཡིན་ཟེར་ན། དེ་འདྲ་བའི་ངེས་ཤེས་ཆོས་ཅན། ཚད་མ་ཕུང་གསུམ་པ་མ་ཡིན་
ཏེ། བཅད་ཤེས་ཡིན་པའི་ཕྱིར། ཞེས་འཆད་པར་བྱེད་པ་ལ། གཞན་དུ་བཟུང་
བ་འཛིན་པའི་ཕྱིར། །ཞེས་སོགས་རྐང་པ་གཉིས་བྱུང༌། བྱེ་བྲག་སྨྲ་བས་འདོད་
པའི་ཁ་དོག་མི་རྟག་པར་རྟོགས་པའི་བློ་དེ་ལ་བྱེད་པ་ཡིན་ནོ་ཟེར་ན། དེ་
འགོག་པར་བྱེད་པ་ལ། ཡང་ན་འདིར་ནི་མི་དམིགས་པའི། ཞེས་སོགས་རྐང་
པ་གཉིས་བྱུང་། རིགས་པ་ཅན་པས་འདོད་པའི་ཁ་དོག་མི་རྟག་པར་རྟོགས་
པའི་བློ་དེ་ལ་བྱེད་པ་ཡིན་ནོ་ཟེར་ན། དེ་འགོག་པར་བྱེད་པ་ལ། གང་གི་མཐའ་
གཉིས་ཆོད་ཡོད་པའམ། །ཞེས་སོགས་རྐང་པ་གཉིས་བྱུང་། གཉིས་པ་ཁྱད་པར་
ངོ་ཤེས་ཀྱི་བློ་ཚད་མ་ཕུང་གསུམ་པ་ཡིན་པ་འགོག་པར་བྱེད་པ་ལ། སྐད་ཅིག་
སོ་སོར་ཐ་དད་ཕྱིར། །ཞེས་པ་ནས། དྲན་མིན་མ་ཡིན་འཁྲུལ་ཕྱིར་རོ། །ཞེས་
པའི་བར་བྱུང་། འོ་ན། དངོས་མེད་ངོ་བོ་མིན་དེ་ཉིད། །ཅེས་སོགས་ཀྱིས། སྐྱོན་
འདིར་ཐལ་བར་མི་འགྱུར་ཏེ། །ཞེས་སོགས་ཀྱི་འཕྲོས་དོན་( ༧༦ན)རྒྱས་པར་
འཆད་ཚུལ་དེ་གང་ཞེ་ན། དེ་ཡང་རང་རེས། ཁ་དོག་སྤྱི་ལ་སྦྱོར་ཕྱིར་རོ། །ཞེས

པར་བཞག་པ་དང་གསུམ། དང་པོ་འཆད་པར་བྱེད་པ་ལ། དངོས་གང་ཅི ལྟ་
བུར་གྱུར་པ། །ཞེས་སོགས་རྐང་པ་བཞི་བྱུང་། གཉིས་པ་འཆད་པར་བྱེད་པ ལ།
དེ་ལྟར་རྟགས་དང་རྟགས་ཅན་བློ། །ཞེས་སོགས་རྐང་པ་བཞི་བྱུང་གསུམ་པ་
འཆད་པར་བྱེད་པ་ལ། དེ་ཡི་ངོ་བོས་སྟོང་དེ་དག །ཅེས་སོགས་རྐང་པ་བཞི་
བྱུང་། དེ་རྣམས་ཀྱི་དོན་བསྡུ་འཆད་པར་བྱེད་པ་ལ། དེ་ཕྱིར་དངོས་པོ་རྟོགས་
བྱ་ལ། །ཞེས་སོགས་རྐང་པ་བཞི་བྱུང༌། གཉིས་པ་དགག་རྟགས་ལ་བརྟེན་པའི་
རྗེས་དཔག་རང་གི་འཇུག་ཡུལ་དུ་གྱུར་པའི་རང་མཚན་ལ་འབྲེལ་ཚུལ་བཤད་
པ་ནི། དེ་ཡང་དགག་རྟགས་ཐམས་ཅད་ཀྱིས་རང་གི་དགག་བྱ་དམིགས་བྱེད་
ཀྱི་ཚད་མ་བཀག་ནས། རང་གི་བསྒྲུབ་བྱ་སྒྲུབ་པར་བསྟན་པའི་སྒོ་ནས། དགག་
རྟགས་ལ་བརྟེན་པའི་རྗེས་དཔག་རང་གི་འཇུག་ཡུལ་དུ་གྱུར་པའི་རང་མཚན་
ལ་འབྲེལ་བའི་ཚུལ་དེ་འཆད་པར་བྱེད་པ་ལ། དགག་པ་ཉིད་ནི་ཐམས་ཅད་
དུ། །ཞེས་སོགས་བྱུང༌། དེ་ལྟར་ན། ཁ་དོག་མི་རྟག་པ་ཆོས་ཅན། བྱས་རྟགས་
ཀྱིས་ཁ་དོག་མི་རྟག་པར་སྒྲུབ་པའི་རྟགས་འཛིན་སེམས་ཀྱི་( ༧༧ན) རྒྱུ་ཡིན་ཏེ།
དེ་ལ་ཕན་འདོགས་བྱེད་ཡིན་པའི་ཕྱིར། དེ་སྐོར་གྱི་རྟགས་འཛིན་སེམས་ཆོས་
ཅན། དེ་སྐོར་གྱི་རྟགས་ཅན་རྗེས་དཔག་གི་རྒྱུ་ཡིན་ཏེ། དེ་ལ་ཕན་འདོགས་
བྱེད་ཡིན་པའི་ཕྱིར།
༈ དེས་ན། དངོས་གང་ཇི་ལྟར་བུར་གྱུར་པ། །ཞེས་སོགས་ཀྱི་སྐབས་སུ།
མཐའ་དཔྱད་པ་ལ། ཁ་ཅིག་ན་རེ། དེ་སྒྲུབ་ཀྱི་ཚུལ་གསུམ་འཇལ་བའི་བློ་གང་
ཞིག །རང་འབྲས་དེ་སྒྲུབ་ཀྱི་རྟགས་ཅན་རྗེས་དཔག་གི་རྒྱུ་བྱེད་པ་དེ། དེ་སྒྲུབ་
ཀྱི་རྟགས་འཛིན་སེམས་ཀྱི་མཚན་ཉིད་ཟེར་ན། རྣམ་མཁྱེན་ཆོས་ཅན། སྒྲ་མི་
རྟག་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། ཕྱི་མ་གྲུབ་སྟེ།
ཁྱོད་ཀྱི་འབྲས་བུར་གྱུར་པའི་དེ་སྒྲུབ་ཀྱི་རྟགས་ཅན་རྗེས་དཔག་ཡོད་པའི་
ཕྱིར་ཏེ། འདུས་བྱས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་

འདོད་པའི་ཕྱིར། འདོད་ན། སྔོན་པོ་ལ་མི་བསླུ་བའི་རིག་པ་ཡིན་ན། སྔོ་སེར་
གང་རུང་ལ་མི་བསླུ་བའི་རིག་པ་ཡིན་དགོས་པར་ཐལ། འདོད་པའི་ཕྱིར།
འདོད་ན། སྔོན་འཛིན་དབང་མངོན་ཆོས་ཅན། ཐལ་ཕྱིར། འདོད་ན། དེ་དེ་
གང་རུང་ལ་( ༧༨ན)ཚད་མ་ཡིན་པར་ཐལ། འདོད་པའི་ཕྱིར། འདོད་ན། དེ་
གང་རུང་དེ་སྔོན་འཛིན་དབང་མངོན་ཚད་མར་སོང་བའི་གཞལ་བྱ་ཡིན་པར་
ཐལ། འདོད་པའི་ཕྱིར། འདོད་མི་ནུས་ཏེ། དེ་གང་རུང་དེ་སེར་འཛིན་དབང་
མངོན་ཚད་མར་སོང་བའི་གཞལ་བྱ་ཡིན་པའི་ཕྱིར། སེར་འཛིན་དབང་མངོན་
དེ་དེ་གང་རུང་ལ་ཚད་མ་ཡིན་པའི་ཕྱིར། མ་གྲུབ་ན་འགལ་ལོ། །བྱས་པ་ལ་ཁོ་
ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱིར་རྒོལ་ཡང་དག་
ཀྱི་སྒྲ་མི་རྟག་པར་སྒྲུབ་པའི་ཕྱོགས་ཆོས་འཇལ་བའི་ཚད་མ་ཆོས་ཅན། སྒྲ་མི་
རྟག་པར་སྒྲུབ་པའི་ཚུལ་གསུམ་གང་རུང་ལ་མི་བསླུ་བའི་རིག་པ་ཡིན་པར་
ཐལ། དེ་སྒྲུབ་ཀྱི་ཚུལ་གསུམ་གང་རུང་གཅིག་ལ་མི་བསླུ་བའི་རིག་པ་ཡིན་པའི
ཕྱིར་ན་མ་ཁྱབ། རྟགས་གྲུབ་སྟེ། དེ་སྒྲུབ་ཀྱི་ཕྱོགས་ཆོས་ལ་མི་བསླུ་བའི་རིག་པ
ཡིན་པའི་ཕྱིར་ཟེར་ན། ཁོ་རང་ལ་སྔོ་འཛིན་དབང་མངོན་ཆོས་ཅན། སྔོ་སེར
གང་རུང་ལ་མི་བསླུ་བའི་རིག་པ་ཡིན་པར་ཐལ། དེ་གང་རུང་གཅིག་ལ་མི
བསླུ་བའི་རིག་པ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྔོན་པོ་ལ་མི
བསླུ་བའི་རིག་པ་ཡིན་པའི་ཕྱིར། བྱས་པ་ལ་ཁོ་ན་རེ། སྔོན་པོ་ལ་མི་བསླུ་བའི
རིག་པ་ཡིན་ན། སྔོ་སེར་གང་རུང་ལ་དེ་ཡིན་དགོས་པར་ཐལ། དེ་འཇལ་བའི
ཚད་མ་ཡིན་ན། དེ་གང་རུང་འཇལ་བའི་ཚད་མ་ཡིན་དགོས་པའི་ཕྱིར་ཏེ། དེ
འཇལ་བའི་ཚད་མ་རྒྱུད་ལ་ལྡན་པའི་གང་ཟག་ཡིན་ན། དེ་གང་རུང་འཇལ
བའི་ཚད་མ་རྒྱུད་ལ་ལྡན་པའི་གང་ཟག་ཡིན་དགོས་པའི་ཕྱིར་ན་མ་ཁྱབ
རྟགས་གྲུབ་སྟེ། སྔོན་པོ་ཚད་མས་ངེས་པའི་( ༧༨་) གང་ཟག་ཡིན་ན། དེ་གང
རུང་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཟེར་ན། ཁོ་རང་ལ

བུམ་པའི་དགག་གཞི་ཆོས་ཅན། ཐལ་ཕྱིར། གཞན་ཡང་། རྟགས་འཛིན་སེམས་
དེ། བྱས་རྟགས་ཀྱིས་བུམ་པ་མི་རྟག་པར་སྒྲུབ་པའི་རྟགས་འཛིན་སེམས་ཡིན་
པར་ཐལ། རྗེས་དཔག་དེ་དེ་འདྲ་བའི་རྗེས་དཔག་ཡིན་པའི་ཕྱིར། འདོད་ན།
དེ་ཆོས་ཅན། དེ་མ་ཡིན་པར་ཐལ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་
པར་སྒྲུབ་པའི་རྟགས་འཛིན་སེམས་ཡིན་པའི་ཕྱིར། མ་གྲུབ་ན་འགལ། ཁ་ཅིག་
ན་རེ། སྒྲ་མི་རྟག་པར་སྒྲུབ་པའི་ཕྱོགས་ཆོས་ལ་མི་བསླུ་བའི་རིག་པ་དང་། དེ་
སྒྲུབ་ཀྱི་རྗེས་ཁྱབ་ལ་མི་བསླུ་བའི་རིག་པ་དང་། དེ་སྒྲུབ་ཀྱི་ལྡོག་ཁྱབ་ལ་མི་བསླུ་
བའི་རིག་པ་གསུམ་པོ་གང་རུང་གང་ཞིག །རང་གི་ཉེ་འབྲས་སུ་གྱུར་པའི་སྒྲ་
མི་རྟག་པར་རྟོགས་པའི་རྟགས་ཅན་རྗེས་དཔག་གི་རྒྱུ་བྱེད་པ་དེ། དེ་སྒྲུབ་ཀྱི་
རྟགས་འཛིན་སེམས་ཀྱི་མཚན་ཉིད་ཟེར་ན། སྒྲ་མི་རྟག་པར་སྒྲུབ་པའི་ཕྱོགས་
ཆོས་དེ།
པར་ཐལ། དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱིར་རྒོལ་ཡང་དག་གི་
རྒྱུད་ཀྱི་སྒྲ་བྱས་པར་འཇལ་བའི་ཚད་མ་དེར་སོང་བའི་གཞལ་བྱ་ཡིན་པའི་
ཕྱིར་ཏེ། འི་རྒྱུད་ཀྱི་དེ་འདྲ་བའི་ཚད་མ་དེ་དེ་ལ་ཚད་མ་ཡིན་པའི་ཕྱིར་ཏེ།
དེ་དེ་ལ་མི་བསླུ་བའི་རིག་པ་( ༧༩བ) ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དེ་སྒྲུབ་ཀྱི་ཕྱོགས་ཆོས་ལ་མི་བསླུ་བའི་རིག་པ། དེ་སྒྲུབ་ཀྱི་རྗེས་ཁྱང་
ལ་མི་བསླུ་བའི་རིག་པ། དེ་སྒྲུབ་ཀྱི་ལྡོག་ཁྱབ་ལ་མི་བསླུ་བའི་རིག་པ་གང་རུང་
གང་ཞིག །གཅིག་ཤོས་གཉིས་རེ་རེ་ནས་མ་ཡིན་པའི་ཕྱིར། དང་པོ་གྲུབ་སྟེ། དེ་
སྒྲུབ་ཀྱི་རྟགས་འཛིན་སེམས་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ།
སྒྲ་བྱས་པར་འཇལ་བའི་ཚད་མ་ཚད་མར་སོང་བའི་གཞལ་བྱ་ཡིན་
དེ་སྒྲུབ་ཀྱི་ཕྱོགས་ཆོས་དེ་སྒྲ་དངོས་པོར་འཇལ་བའི་ཚད་མ་དེ་ཚད་མར་སོང་
བའི་གཞལ་བྱ་ཡིན་པའི་ཕྱིར་ཏེ། དེ་དངོས་པོའི་རྟགས་ཀྱི་དེ་སྒྲུབ་ཀྱི་ཕྱི་རྒོལ་
ཡང་དག་གི་རྒྱུད་ཀྱི་སྒྲ་དངོས་པོར་འཇལ་བའི་ཚད་མ་དེར་སོང་བའི་གཞལ་
བྱ་ཡིན་པའི་ཕྱིར་ཏེ། དེའི་རྒྱུད་ཀྱི་དེ་འདྲ་བའི་ཚད་མ་དེ་ལ་ཚད་མ་ཡིན་པའི

མ་ཡིན་པའི་ཕྱིར། འདོད་ན། དེ་སྐོར་གྱི་ཕྱོགས་ཆོས་རྟོགས་པའི་བློ་ཡིན་པར་
ཐལ། འདོད་པའི་ཕྱིར། ཁྱབ་སྟེ། དེ་སྐོར་གྱི་ཕྱོགས་ཆོས་འཇལ་བའི་ཚད་མ་
ཡིན་ན། དེ་སྒྲུབ་ཀྱི་དེ་ཡིན་དགོས་པའི་ཕྱིར་ཏེ། དེ་སྐོར་གྱི་ཕྱོགས་ཆོས་འཇལ་
བའི་རྟགས་འཛིན་སེམས་ཡིན་ན། དེ་སྒྲུབ་ཀྱི་དེ་ཡིན་དགོས་པའི་ཕྱིར། གཞན་
ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་འཇལ་བའི་ཚད་མ་
དང་( ༨་)དེ་སྐོར་གྱི་རྗེས་ཁྱབ་འཇལ་བའི་ཚད་མ་གཉིས་ཀ་ཆོས་ཅན།
མཚན་ཉིད་ཀྱི་ཟུར་དང་པོ་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་
གཉིས་ཡིན་པ་དེ་དེ་ཡིན་པའི་ཕྱིར་ཏེ། དེ་གཉིས་སུ་གྱུར་པའི་ཚད་མ་དེ་དེ་
ཡིན་པའི་ཕྱིར། རྩ་བར་འདོད་ན། དེ་གཉིས་ཆོས་ཅན། དེ་སྐོར་གྱི་ཕྱོགས་ཆོས་
ལ་མི་བསླུ་བའི་རིག་པ་ཡིན་པར་ཐལ། འདོད་པ་གང་ཞིག །གཅིག་ཤོས་གཉིས་
རེ་རེ་ནས་མ་ཡིན་པའི་ཕྱིར། འདོད་ན། དེའི་རྒྱུད་ཀྱི་དེ་སྐོར་གྱི་རྗེས་ཁྱབ་
འཇལ་བའི་ཚད་མ་དེ་ཡང་དེར་ཐལ། འདོད་པའི་ཕྱིར བྱས་པ་ལ་ཁོ་ན་རེ།
དེ་གཉིས་དེ་སྐོར་གྱི་ཕྱོགས་ཆོས་ལ་མི་བསླུ་བའི་རིག་པ་ཡིན་པར་ཐལ། དེ་
གཉིས་ཡིན་པ་དེ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་གཉིས་སུ་གྱུར་
པའི་ཚད་མ་དེ་དེ་ཡིན་པའི་ཕྱིར་ཏེ། དེ་གཉིས་སུ་གྱུར་པའི་ཚད་མ་དེ་ཁོ་ཁོ་
རང་ཡིན་པའི་ཕྱིར་ཟེར་ན། ཁོ་རང་ལ་མངོན་སུམ་རྣམ་མཁྱེན་དུ་ཐལ། མངོན་
སུམ་དང་རྣམ་མཁྱེན་གཉིས་ཀ་རྣམ་མཁྱེན་ཡིན་པའི་ཕྱིར་ཏེ། དེ་གཉིས་ཡིན་
པ་དེ་རྣམ་མཁྱེན་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་གཉིས་སུ་
གྱུར་པའི་ཚད་མ་རྣམ་མཁྱེན་ཡིན་པའི་ཕྱིར་ཏེ། དེ་གཉིས་སུ་གྱུར་པའི་ཚད་མ་
ཁོ་ཁོ་རང་ཡིན་པའི་ཕྱིར། ཁ་ཅིག་ན་རེ། དེ་གཉིས་རྣམ་མཁྱེན་དུ་ཐལ། དེ་
གཉིས་མ་ཡིན་པ་ལས་ལོག་པ་དེ་རྣམ་མཁྱེན་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། དེ་གཉིས་ཡིན་པ་དེ་རྣམ་མཁྱེན་ཡིན་པའི་ཕྱིར། ཡང་ཁོ་ན་རེ། བྱས་

རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་སྒྲ་བྱས་པར་
འཇལ་བའི་ཚད་མ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་
( ༨ ༡ ན)ལ་མི་བསླུ་བའི་རིག་པ་ཡིན་པར་ཐལ། དེ་དེ་སྐོར་གྱི་ཕྱོགས་ཆོས་རྐྱང་
པ་འཇལ་བའི་རྟགས་འཛིན་སེམས་ཡིན་པའི་ཕྱིར་ཏེ། དེའི་རྒྱུད་ཀྱི་བྱས་ན་མི་
རྟག་པའི་ཁྱབ་པ་འཇལ་བའི་ཚད་མ་དེ། དེ་སྐོར་གྱི་རྗེས་ཁྱབ་རྐྱང་པ་འཇལ་
བའི་དེ་ཡིན་པའི་ཕྱིར་ཏེ། འཐད་ལྡན་ལས། རྟགས་མ་འཁྲུལ་བར་འཛིན་པ་ནི་
རྣམ་པ་གཉིས་ཏེ། གཅིག་ནི་ཆོས་ཅན་ལ་མི་ལྟོས་པར་ཁྱབ་པ་སྤྱིར་འཛིན་པ་
ཡིན་ལ། ཞེས་གསུངས་པའི་ཕྱིར་ན་མ་ཁྱབ་སྟེ། དེའི་རྒྱུད་ཀྱི་དེ་སྐོར་གྱི་རྗེས་
ཁྱབ་འཇལ་བའི་ཚད་མ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་
ཁྱབ་འཇལ་བའི་རྟགས་འཛིན་སེམས་ཡིན་པ་དེ། ལུང་དེའི་དོན་ཡིན་པའི་
ཕྱིར། དེ་ལྟར་མ་ཡིན་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་
རྐྱང་པ་འཇལ་བའི་རྟགས་འཛིན་སེམས་ཡོད་པར་ཐལ། དེ་སྐོར་གྱི་ཕྱི་རྒོལ་
ཡང་དག་གི་རྒྱུད་ཀྱི་བྱས་ན་མི་རྟག་པས་ཁྱབ་པ་དེ་དེ་ཡིན་པའི་ཕྱིར། འདོད་
མི་ནུས་ཏེ། དེ་སྐོར་གྱི་རྗེས་ཁྱབ་འཇལ་བའི་རྟགས་འཛིན་སེམས་དང༌། དེ་
སྐོར་གྱི་ལྡོག་ཁྱབ་འཇལ་བའི་དེ་གཉིས་ཡིན་ཁྱབ་མཉམ་ཡིན་པའི་ཕྱིར་ཏེ། དེ་
འདྲ་བའི་ཚད་མ་གཉིས་པོ་ཡིན་ཁྱབ་མཉམ་ཡིན་པའི་ཕྱིར། བྱས་པ་ལ་ཁོ་ན་
རེ།དེ་སྐོར་གྱི་རྗེས་ཁྱབ་རྐྱང་པ་འཇལ་བའི་རྟགས་འཛིན་སེམས་ཡོད་པར་
ཐལ།དེ་སྐོར་གྱི་ཕྱོགས་ཆོས་རྐྱང་པ་འཇལ་བའི་རྟགས་འཛིན་སེམས་ཡོད་
པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྐོར་གྱི་ཕྱི་རྒོལ་ཡང་དག་གི་རྒྱུད་ཀྱི་དེ་
སྐོར་གྱི་ཕྱོགས་ཆོས་འཇལ་བའི་ཚད་མ་དེ་དེ་ཡིན་པའི་ཕྱིར་ཟེར་ན། ཁོ་རང་
ལ། དེ་སྐོར་གྱི་རྗེས་ཁྱབ་དང་དེ་སྐོར་( ༨༡བ) གྱི་ལྡོག་ཁྱབ་གཉིས་ཀྱི་ནང་ནས།
དེ་སྐོར་གྱི་རྗེས་ཁྱབ་རྐྱང་པ་འཇལ་བའི་རྟགས་འཛིན་སེམས་ཡོད་པར་ཐལ།
དེ་སྐོར་གྱི་རྗེས་ཁྱབ་དང་དེ་སྐོར་གྱི་ཕྱོགས་ཆོས་གཉིས་ཀྱི་ནང་ནས། དེ་སྐོར་

གྱི་ཕྱོགས་ཆོས་རྐྱང་པ་འཇལ་བའི་དེ་ཡོད་པའི་ཕྱིར། ཁྱབ་པ་ཁས། རྟགས་གྲུབ་
སྟེ། དེ་སྐོར་གྱི་ཕྱི་རྒོལ་ཡང་དག་གི་རྒྱུད་ཀྱི་དེ་སྐོར་གྱི་ཕྱོགས་ཆོས་འཇལ་བའི་
ཚད་མ་དེ་དེ་ཡིན་པའི་ཕྱིར། འདོད་མི་ནུས་ཏེ། དེ་སྐོར་གྱི་རྗེས་ཁྱབ་འཇལ་
བའི་རྟགས་འཛིན་སེམས་དང་། དེ་སྐོར་གྱི་ལྡོག་ཁྱབ་འཇལ་བའི་རྟགས་
འཛིན་སེམས་གཉིས་ཡིན་ཁྱབ་མཉམ་ཡིན་པའི་ཕྱིར། གཞན་ཡང་། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་བྱས་ན་མི་
རྟག་པའི་ཁྱབ་པ་འཇལ་བའི་ཚད་མ་ཆོས་ཅན། མཚན་ཉིད་ཀྱི་ཟུར་དང་པོ་
དེར་ཐལ། མཚོན་བྱ་དེའི་ཕྱིར། ཁྱབ་པ་ཁས། མ་གྲུབ་ན། དེ་སྐོར་གྱི་ཕྱི་རྒོལ་
ཡང་དག་ཆོས་ཅན། ཁྱོད་ཀྱི་རྒྱུད་ཀྱི་དེ་དེ་ཡིན་པར་ཐལ། ཁྱོད་ཆོས་ཅན་དེའི་
ཕྱིར། འདོད་ན། དེའི་རྒྱུད་ཀྱི་དེ་ཆོས་ཅན། དེ་སྐོར་གྱི་རྗེས་ཁྱབ་ལ་དེར་ཐལ།
འདོད་པ་གང་ཞིག །གཅིག་ཤོས་གཉིས་རེ་རེ་ནས་མ་ཡིན་པའི་ཕྱིར། འདོད་ན།
དེ་ཆོས་ཅན། དེ་སྐོར་གྱི་ལྡོག་ཁྱབ་ལ་དེར་ཐལ། འདོད་པའི་ཕྱིར། འདོད་ན།
དེ་ཆོས་ཅན། རྟག་ན་མ་བྱས་པས་ཁྱབ་པ་ལ་དེར་ཐལ། འདོད་ན། དེ་འདྲའི་
ཁྱབ་པ་རྟོགས་པའི་རིག་པ་ཡིན་པར་ཐལ་ལོ། །གཞན་ཡང་། དེའི་རྒྱུད་ཀྱི་རྟག་
ན་མ་བྱས་པའི་ཁྱབ་པ་འཇལ་བའི་ཚད་མ་ཆོས་ཅན། མཚན་ཉིད་ཀྱི་ཟུར་དང་
པོ་དེར་ཐལ། མཚོན་བྱ་དེའི་ཕྱིར། ཁྱབ་པ་ཁས། འདོད་ན། དེ་ཆོས་
( ༨༢ན) ཅན། དེ་སྐོར་གྱི་ལྡོག་ཁྱབ་ལ་དེར་ཐལ། འདོད་པ་གང་ཞིག །གཅིག་
ཤོས་གཉིས་རེ་རེ་ནས་མ་ཡིན་པའི་ཕྱིར། འདོད་ན། དེ་ཆོས་ཅན། དེ་སྐོར་ཀྱི་
རྗེས་ཁྱབ་ལ་དེར་ཐལ། འདོད་པའི་ཕྱིར། འདོད་ན། དེ་འདྲའི་ཁྱབ་པ་རྟོགས་
པའི་རིག་པ་ཡིན་པར་ཐལ། འདོད་པའི་ཕྱིར། འདོད་ན། དེའི་རྒྱུད་ཀྱི་རྟག་ན་
སྒྲའི་བྱས་པ་མ་ཡིན་པའི་ཁྱབ་པ་འཇལ་བའི་ཚད་མ་དེ། སྒྲའི་བྱས་པ་ལ་མི་
རྟག་པའི་ཁྱབ་པ་འཇལ་བའི་དེར་ཐལ། འདོད་པའི་ཕྱིར། འདོད་ན། དེ་སྐོར
གྱི་ཕྱི་རྒོལ་ཡང་དག་དེས་སྒྲའི་བྱས་པ་ལ་མི་རྟག་པའི་ཁྱབ་པ་རྟོགས་པར་ཐལ་

འདོད་པའི་ཕྱིར། གཞན་ཡང་། ཚུར་མཐོང་གི་རྒྱུད་ཀྱི་ཚད་མ་ཆོས་ཅན། བྱས་
རྟགས་ཀྱིས་དེ་སྒྲུབ་ཀྱི་རྟགས་འཛིན་སེམས་ཡིན་པར་ཐལ། མཚན་ཉིད་དེའི་
ཕྱིར། ཁྱབ་པ་ཁས། དང་པོ་གྲུབ་སྟེ། དེ་སྐོར་གྱི་ཕྱོགས་ཆོས་ལ་མི་བསླུ་བའི་
རིག་པ་ཡིན་པའི་ཕྱིར།་། གཉིས་པ་དེར་ཐལ། དེའི་ཉེ་འབྲས་སུ་གྱུར་པའི་དེ་
འདྲའི་རྗེས་དཔག་ཡོད་པའི་ཕྱིར་ཏེ། དེས་དྲངས་ནས་སྐྱེས་པའི་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་རྟོག་པ་བཅད་ཤེས་
དེའི་ཉེ་འབྲས་སུ་གྱུར་པའི་བྱས་རྟགས་ལས་སྒྲ་མི་རྟག་རྟོགས་ཀྱི་རྗེས་དཔག་
ཡོད་པའི་ཕྱིར་ཏེ། དེས་དྲངས་ནས་སྐྱེས་པའི་དེ་འདྲའི་རྟོག་པ་བཅད་ཤེས་
ཡོད་པ་གང་ཞིག །དེའི་རྒྱུད་ཀྱི་དེ་འདྲའི་རྟོག་པ་བཅད་ཤེས་ཀྱི་ཉེ་འབྲས་སུ་
གྱུར་པའི་བྱས་རྟགས་ལས་སྒྲ་མི་རྟག་རྟོགས་ཀྱི་རྗེས་དཔག་ཡོད་པའི་ཕྱིར།
དང་པོ་གྲུབ་སྟེ། དེའི་རྒྱུད་ཀྱི་ཚད་མ་དེས་( ༨༢་) བྱས་རྟགས་ཀྱིས་དེ་སྒྲུབ་ཀྱི་
ཚུལ་གསུམ་ལ་ངེས་ཤེས་འདྲེན་ནུས་པའི་ཕྱིར། ཕྱི་མ་གྲུབ་སྟེ། དེ་སྐོར་གྱི་ཕྱི་
རྒོལ་ཡང་དག་གི་རྒྱུད་ཀྱིས་དེ་སྐོར་གྱི་ཚུལ་གསུམ་འཇལ་བའི་རྟོག་པ་བཅད་
ཤེས་དེའི་ཉེ་འབྲས་སུ་གྱུར་པའི་བྱས་རྟགས་ལས་སྒྲ་མི་རྟག་རྟོགས་ཀྱི་རྗེས་
དཔག་ཡོད་པའི་ཕྱིར་ཏེ། དེ་འདྲའི་རྟོག་པ་བཅད་ཤེས་དེ་བྱས་རྟགས་ཀྱིས་དེ་
སྒྲུབ་ཀྱི་རྟགས་འཛིན་སེམས་ཡིན་པའི་ཕྱིར། རྩ་བར་འདོད་ན། ཚད་མ་དེ་
རྟགས་འཛིན་སེམས་སུ་ཐལ། འདོད་པའི་ཕྱིར། བྱས་པ་ལ་ཁོ་ན་རེ། ཚུར་
མཐོང་དེ་བྱས་རྟགས་ཀྱིས་དེ་སྒྲུབ་ཀྱི་རྟགས་འཛིན་སེམས་ལ་གནས་པའི་གང་
ཟག་ཏུ་ཐལ། དེའི་རྒྱུད་ལ་དེ་སྐོར་གྱི་རྟགས་འཛིན་སེམས་ཡོད་པའི་ཕྱིར།
འདོད་ན། ཚུར་མཐོང་ཆོས་ཅན། ཁྱོད་ཀྱིས་མ་རྟོགས་པའི་ཆོས་ཡོད་པར་ཐལ།
འདོད་པའི་ཕྱིར་ན་མ་ཁྱབ། འོ་ན་བྱང་འཕགས་ཆོས་ཅན། ཁྱོད་ཀྱིས་མ་རྟོགས་
པའི་ཆོས་ཡོད་པར་ཐལ། ཁྱོད་གསར་དུ་མི་བསླུ་བའི་རིག་པའི་རྟགས་ཀྱིས་
རྣམ་མཁྱེན་ཚད་མར་སྒྲུབ་པའི་རྟགས་འཛིན་སེམས་ལ་གནས་པའི་གང་ཟག་

ཕྱིར། འདོད་ན། རྟགས་འཛིན་སེམས་ཆོས་ཅན། ཐལ་ཕྱིར། རྟགས་གྲུབ་སྟེ། དེ་
སྐོར་གྱི་ཕྱོགས་ཆོས་དེ་རྟགས་འཛིན་སེམས་ཀྱི་གཞལ་བྱ་ཡིན་( ༨༣བ) པའི་ཕྱིར།
འདོད་མི་ནུས་ཏེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
རྟགས་འཛིན་སེམས་ཡིན་པའི་ཕྱིར། མ་གྲུབ་ན་འགལ་ལོ། །གཞན་ཡང་། སྦྱོར་
བ་སྐོར་གཅིག་གི་ཕྱོགས་ཆོས་འཇལ་བའི་རྟགས་འཛིན་སེམས་ཡིན་ན།
བ་སྐོར་གཅིག་གི་རྟགས་འཛིན་སེམས་ཡིན་དགོས་པར་ཐལ། བྱས་རྟགས་ལ་
དེའི་ཕྱིར། འདོད་ན། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
འཛིན་སེམས་ཡོད་པར་ཐལ། དེ་སྐོར་གྱི་ཕྱོགས་ཆོས་འཇལ་བའི་རྟགས་འཛིན་
སེམས་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྐོར་གྱི་ཕྱོགས་ཆོས་
ཡོད་པའི་ཕྱིར། རྩ་བར་འདོད་ན། དེ་སྐོར་གྱི་རྟགས་ཅན་རྗེས་དཔག་ཡོད་པར་
ཐལ། འདོད་པའི་ཕྱིར། བྱས་པ་ལ་ཁོ་ན་རེ། བུར་རོ་ད་ལྟར་བའི་རྟགས་ཀྱིས་
ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟར་བ་ཡོད་པར་སྒྲུབ་པའི་
རྟགས་ཡང་དག་ཡོད་པར་ཐལ། དེ་སྐོར་གྱི་རྟགས་ཅན་རྗེས་དཔག་ཡོད་པའི་
ཕྱིར་ཏེ། དེ་སྐོར་གྱི་རྟགས་འཛིན་སེམས་ཡོད་པའི་ཕྱིར། ཁྱབ་པ་ཁས། རྟགས་
གྲུབ་སྟེ། བུར་རོ་ད་ལྟར་བའི་རྟགས་ལས་ཁ་ནང་བུ་རམ་གོང་བུའི་སྟེང་དུ།
བུར་གཟུགས་ད་ལྟར་བ་ཡོད་པར་རྟོགས་པའི་རྗེས་དཔག་དེའི་ཉེར་ལེན་དུ་
གྱུར་པའི་རྟགས་འཛིན་སེམས་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་
འདྲའི་རྗེས་དཔག་དེ་བུར་རོ་ད་ལྟར་བ་ཕྱི་མའི་རྟགས་ལས་ཁ་ནང་བུར་རྡོག་
ལ། བུར་རོ་སྔ་མས་བུར་གཟུགས་ཕྱི་མ་སྐྱེད་པའི་ནུས་པ་ཡོད་པར་སྒྲུབ་པའི་
རྟགས་འཛིན་སེམས་ལ་བརྟེན་ནས་སྐྱེས་པའི་ཕྱིར། ཁ་ཅིག་ན་རེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་དཔག་ཡིན་ན། བྱས་( ༨༤ན) རྟགས་ཀྱིས་སྒྲ་
མི་རྟག་པར་རྟོགས་པའི་རྗེས་དཔག་ཡིན་པས་ཁྱབ་ཟེར་ན། བྱས་རྟགས་ཀྱི་སྒྲ་
མི་རྟག་པ་སྒྲུབ་པའི་ཕྱིར་རྒོལ་ཡང་དག་གི་རྒྱུད་ཀྱི་སྒྲ་བྱས་པར་འཇལ་བའི་

རྗེས་དཔག་ཆོས་ཅན། ཐལ་ཕྱིར། རྟགས་གྲུབ་སྟེ། དེ་སྐོར་གྱི་ཚད་མ་གང་ཞིག །
རྗེས་དཔག་ཡིན་པའི་ཕྱིར། དང་པོ་གྲུབ་སྟེ། དེ་སྐོར་གྱི་རྟགས་འཛིན་སེམས་
གང་ཞིག །ཚད་མ་ཡིན་པའི་ཕྱིར། ཁ་ཅིག་ན་རེ། བྱས་རྟགས་ཀྱིས་དེ་སྒྲུབ་ཀྱི་
རྟགས་འཛིན་སེམས་ཡིན་ན། དེ་སྐོར་གྱི་ཕྱི་རྒོལ་ཡང་དག་གི་རྒྱུད་ཀྱི་ཤེས་པ་
ཡིན་པས་ཁྱབ་ཟེར་ན། དེ་མ་ཁྱབ་པར་ཐལ། དེ་སྐོར་གྱི་རང་དོན་སྐབས་ཀྱི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་གི་རྒྱུད་ལ་དེ་སྐོར་
གྱི་རྟགས་འཛིན་སེམས་ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་
ལ་དེ་སྐོར་གྱི་རྟགས་འཛིན་སེམས་ཡོད་པར་ཐལ། ཁྱོད་བྱས་པ་དེ་སྒྲུབ་ཀྱི་རང་
་སྐབས་ཀྱི་རྟགས་ཡང་དག་ཏུ་འགོད་པ་སྐབས་སུ་བབས་པའི་གང་ཟག་
ཡིན་པའི་ཕྱིར། ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་འཛིན་སེམས་ཡིན་ན། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་
དག་ཏུ་འགོད་པ་སྐབས་སུ་བབས་པའི་གང་ཟག་གི་རྒྱུད་ཀྱི་ཤེས་པ་ཡིན་པས་
ཁྱབ་ཟེར་ན། དེ་མ་ཁྱབ་པར་ཐལ། བྱས་རྟགས་ཀྱིས་དེ་སྒྲུབ་ཀྱི་སྔ་རྒོལ་ཡང་
དག་གི་རྒྱུད་ལ་དེ་སྐོར་གྱི་རྟགས་འཛིན་སེམས་ཡོད་པའི་ཕྱིར། དེ་སྐོར་གྱི་སྔ་
རྒོལ་ཡང་དག་ཏུ་གྱུར་པའི་ཚུར་མཐོང་གི་རྒྱུད་ཀྱི་དེ་ཡོད་པའི་ཕྱིར་ཏེ།
འདྲའི་ཚུར་མཐོང་གི་རྒྱུད་ཀྱི་བྱས་རྟགས་( ༨༤་) ལས་སྒྲ་མི་རྟག་རྟོགས་ཀྱི་
རྗེས་དཔག་སྐད་ཅིག་དང་པོ་དེའི་ཉེར་ལེན་དུ་གྱུར་པའི་རྟགས་འཛིན་སེམས་
ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་ཉེར་ལེན་དུ་གྱུར་པའི་རྟགས་
འཛིན་སེམས་ཡོད་པར་ཐལ། ཁྱོད་བྱས་རྟགས་ལས་སྒྲ་མི་རྟག་རྟོགས་ཀྱི་རྗེས་
དཔག་སྐད་ཅིག་དང་པོ་ཡིན་པའི་ཕྱིར། ཁ་ཅིག་ན་རེ། བྱས་ན་མི་རྟག་པའི་
ཁྱབ་པ་འཇལ་བའི་ཚད་མ་དེ། དེ་འདྲའི་ཁྱབ་པ་འཇལ་བའི་ཚད་མའི་གཞལ་
བྱར་གྱུར་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་འཇལ་
བའི་རྟགས་འཛིན་སེམས་ཡིན་ནོ་ཟེར་ན། དེ་འདྲ་བའི་ཚད་མ་དེ་ཁྱབ་པ་

སྟེ། དེའི་རྒྱུད་ཀྱི་དེ་སྐོར་གྱི་ཚུལ་གསུམ་འཇལ་བའི་རྟོག་པ་བཅད་ཤེས་དེ་དེ་
སྐོར་གྱི་ཚུལ་གསུམ་འཇལ་བའི་རྟགས་འཛིན་སེམས་ཡིན་པའི་ཕྱིར།
ནུས་ཏེ། དེ་ལ་དྲན་པ་བསྐྱེད་པ་ནི། །དེ་ཉིད་ཚིག་ལ་ཡང་དག་གནས། །ཞེས་
གསུངས་པའི་ཕྱིར། ཁ་ཅིག་ན་རེ། རྟགས་འཛིན་སེམས་ཡིན་ན་སེམས་ཡིན་
པས་ཁྱབ་ཟེར་ན། དེ་མ་ཁྱབ་པར་ཐལ། དེར་གྱུར་པའི་གཙོ་སེམས་ཀྱི་འཁོར་
དུ་གྱུར་པའི་སེམས་བྱུང་དེ་རྟགས་འཛིན་སེམས་ཡིན་པའི་ཕྱིར།འདོད་མི་
༈ རང་( ༨༥བ) ལུགས་བཞག་པ་ལ། རྟགས་འཛིན་སེམས་ལ་མཚན་ཉིང།
དབྱེ་བ། སྒྲ་བཤད་པ་དང་གསུམ། དང་པོ་ནི། བྱས་རྟགས་ཀྱིས་སྒྲ་མི་རྟག་
རྟོགས་ཀྱི་རྗེས་དཔག་དང་། དེ་སྐོར་གྱི་རྟགས་འཛིན་སེམས་གང་རུང་ཡང་
ཡིན། སྒྲ་བྱས་པ་ལ་མི་བསླུ་བའི་རིག་པ་དང་། བྱས་ན་མི་རྟག་པའི་ཁྱབ་པ་ལ་
དེ་དང་། རྟག་ན་མ་བྱས་པའི་ཁྱབ་པ་ལ་མི་བསླུ་བའི་རིག་པ་གསུམ་གང་རུང་
ཡང་ཡིན་པའི་གཞི་མཐུན་གང་ཞིག།རང་གི་ཉེ་འབྲས་སུ་གྱུར་པའི་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཅན་རྗེས་དཔག་གི་རྒྱུ་བྱེད་པ་དེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འཛིན་སེམས་ཀྱི་མཚན་ཉིད།
གཉིས་པ་ནི། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འཛིན་སེམས་
ལ་དབྱེ་ན། དེ་སྐོར་གྱི་ཕྱོགས་ཆོས་དང༌། དེ་སྐོར་གྱི་རྗེས་ཁྱབ་གཉིས་ཀྱི་ནང་
ནས། དེ་སྐོར་གྱི་ཕྱོགས་ཆོས་རྐྱང་པ་འཇལ་བའི་དེ་སྐོར་གྱི་རྟགས་འཛིན་
སེམས་གཅིག་དང་། དེ་གཉིས་ཀྱི་ནང་ནས་དེ་སྐོར་གྱི་རྗེས་ཁྱབ་རྐྱང་པ་འཇལ་
བའི་དེ་སྐོར་གྱི་རྟགས་འཛིན་སེམས་གཅིག་དང་། དེ་སྐོར་གྱི་ཚུལ་གསུམ་ཀ་
འཇལ་བའི་དེ་སྐོར་གྱི་རྟགས་འཛིན་སེམས་གཅིག་དང༌། དེ་གསུམ་གང་ཡང
མ་ཡིན་པའི་དེ་སྐོར་གྱི་རྟགས་འཛིན་སེམས་གཅིག་དང་བཞིར་ཡོད་པ་ཡིན་
པའི་ཕྱིར་ཏེ། ། འཐད་ལྡན་ལས། རྟགས་མ་འཁྲུལ་བར་འཛིན་པ་ནི་རྣམ་པ
གཉིས་ཏེ། གཅིག་ནི་ཆོས་ཅན་ལ་མི་ལྟོས་པར་ཁྱབ་པ་སྤྱིར་འཛིན་པ་ཡིན་ལ

དོག་མི་རྟག་པར་མཐོང་བའི་ཕྱིར།
༈ འགལ་ཏེ་ཆོས་ནི་ཐ་དད་དམ།།ཞེས་སོགས་རྐང་པ་བཞི་གང་ལས་
འཕྲོས་ན། ཀུན་ལ་སྦྱོར་བ་ཐ་དད་ཉིད། །ཅེས་པའི་སྐབས་སུ། འགལ་དམིགས་
ཀྱི་རྟགས་ཡང་དག་ཐམས་ཅད་རང་གི་དགག་བྱ་འགོག་ཚུལ་མཐུན་ཡང་།
སྦྱོར་བ་འགོད་ཚུལ་གྱི་སྒོ་ནས་དབྱེ་ན་དུ་མ་ཡོད་དོ། །བྱས་པ་ལ་ཁོ་ན་རེ། འོ་
ན་འགལ་དམིགས་གྱི་རྟགས་ཡང་དག་དེ་ལ་གཙོ་བོའི་སྒོ་ནས་དབྱེ་ན་དུ་ཡོད་
ཅེ་ན། དེ་ལ་གཙོ་བོའི་སྒོ་ནས་དབྱེ་ན། ལྷན་ཅིག་མི་གནས་འགལ་ལ་བརྟེན་
པའི་འགལ་དམིགས་ཀྱི་རྟགས་ཡང་དག་གཅིག་དང༌། ཕན་ཚུལ་སྤང་འགལ་
ལ་བརྟེན་པའི་འགལ་དམིགས་ཀྱི་རྟགས་ཡང་དག་གཅིག་དང་།གཉིས་སུ་
ཡོད་ཅེས་འཆད་པར་བྱེད་པ་ལ། འགལ་ཏེ་ཆོས་ནི་ཐ་དད་དམ། །ཞེས་སོགས་
རྐང་པ་གཉིས་བྱུང་། དང་པོའི་མཚན་གཞི་ངོས་འཛིན་པར་བྱེད་པ་ལ། ཁ་བ་
( ༨༧བ)མེད་པར་སྒྲུབ་པ་ལ། །མེ་དང་། ཞེས་པ་འདི་བྱུང་། གཉིས་པའི་མཚན་
གཞི་ངོས་འཛིན་པར་བྱེད་པ་ལ། སྐྱེ་ལ་ཡོད་གནོད་བཞིན། ཞེས་པ་འདི་བྱུང་།
དེ་ལྟར་ཡིན་ན། མ་དམིགས་པའི་རྟགས་ཡང་དག་དེ་ལ་འགལ་དམིགས་ཀྱི་
རྟགས་ཡང་དག་གཅིག་པུར་གྲངས་ངེས་པ་ཡིན་ནམ་ཞེ་ན་མ་ཡིན་ཏེ། དུ་བ་
དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པ་ལྟར་དུ་མེ་
མེད་པ་དེ། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་རྒྱུ་མ་
དམིགས་པའི་རྟགས་ཡང་དག་ཡིན་པའི་ཕྱིར། ཞེས་འཆད་པར་བྱེད་པ་ལ། ཇི་
ལྟར་དངོས་ཉིད་སྒྲུབ་པ་ལ། །ཞེས་སོགས་རྐང་པ་བཞི་བྱུང༌། འོ་ན། དུ་བ་དུ་
ལྡན་ལ་ལ་མེ་ཡོད་པར་སྒྲུབ་པའི་མི་མཐུན་ཕྱོགས་ལ་མེད་ངེས་སུ་བསྟན་པ་ལ་
དགོས་པ་ཅི་ཡོད་ཅེ་ན། དེ་ལྟར་བསྟན་པ་ལ་དགོས་པ་ཡོད་དེ། སྒྲ་དང་རྟག་པ་
གང་རུང་དེ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པ་གཅད་པར་བྱ་
བའི་ཆེད་ཡིན་པའི་ཕྱིར། སྒྲ་དང་རྟག་པ་གང་རུང་ཆོས་ཅན། སྒྲ་མི་རྟག་པར་

སྒྲུབ་པའི་རྟགས་ཡང་དག་མ་ཡིན་ཏེ། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པའི་
ཕྱིར། ཞེས་འཆད་པར་བྱེད་པ་ལ། དེས་ནི་རྟོག་པས་སྦྱར་བའི་ཆོས། །ཞེས་
སོགས་རྐང་པ་བཞི་བྱུང་། འོ་ན། འབྲེལ་ཟླ་མ་དམིགས་པའི་རྟགས་ཡང་དག་
དེ་ལ། རྒྱུ་མ་དམིགས་པའི་རྟགས་ཡང་དག་གཅིག་པུར་ངེས་པ་ཡིན་ནམ་ཞེ་ན།
མ་ཡིན་ཏེ། ཤིང་མེད་པ་དེ་ཤིང་མེད་ཀྱི་བྲག་རྫོང་དུ་ཤ་བ་མེད་པར་སྒྲུབ་པའི་
ཁྱབ་བྱེད་མ་དམིགས་པའི་རྟགས་ཡང་དག་ཡིན་པའི་ཕྱིར། ཞེས་འཆད་པར་
བྱེད་པ་ལ། དེ་ལའང་ཁྱབ་པར་བྱེད་པའི་ཆོས། །ཞེས་སོགས་རྐང་པ་བཞི་བྱུང༌།
( ༨༨ན)འོ་ན་འབྲེལ་ཟླ་མ་དམིགས་པའི་རྟགས་ཡང་དག་ལ། རྒྱུ་མ་དམིགས་
པའི་རྟགས་ཡང་དག་དང་།གཉིས་སུ་གྲངས་ངེས་པ་ཡིན་ནམ་ཞེ་ན་མ་ཡིན་ཏེ།
ཁྱབ་བྱེད་མ་དམིགས་པའི་རྟགས་ཡང་དག་བུམ་པ་ཚད་མས་མ
དམིགས་པ་དེ། བུམ་པ་ཚད་མས་མ་དམིགས་པའི་ས་ཕྱོགས་སུ། བུམ་པ་མེད་
པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་ཕྱིར།
ཞེས་འཆད་པར་བྱེད་པ་ལ། མེད་པ་ལ་ནི་དེ་ཉིད་ཀྱི། །ཞེས་སོགས་རྐང་པ་བཞི་
བྱུང༌། དེ་ལྟར་མ་དམིགས་པའི་རྟགས་ཡང་དག་དེ་ལ་གཙོ་བོའི་སྒོ་ནས་དབྱེ་
ན། རྒྱུ་མ་དམིགས་པའི་རྟགས་ཡང་དག །ཁྱབ་བྱེད་མ་དམིགས་པའི་རྟགས་
ཡང་དག །རང་བཞིན་མ་དམིགས་པའི་རྟགས་ཡང་དག་གསུམ་ཡོད། ཅེས་
འཆད་པར་བྱེད་པ་ལ། མི་དམིགས་པ་ནི་འདི་ཙམ་ཞིག །ཞེས་སོགས་བྱུང །
མཐའ་དཔྱད་པ་ལ། ཁ་ཅིག་ན་རེ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་
དག་གང་ཞིག །དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡང་ཡིན། རང་ཉིད་
དང་ལྷན་ཅིག་མི་གནས་འགལ་ཡང་ཡིན་པའི་གཞི་མཐུན་སྲིད་པ་དེ་དེ་སྒྲུབ་
ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་
གི་མཚན་ཉིད་དེ་གང་ཞིག །དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡང་ཡིན།
རང་ཉིད་དང་ཕན་ཚུན་སྤང་འགལ་ཡང་ཡིན་པའི་གཞི་མཐུན་སྲིད་པ་དེ། དེ་

སུ་སྦྱར་བ་དེ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་གི་མཚན་ཉིད
ཡིན་ནོ་ཟེར་ན། བྱས་པ་ཆོས་ཅན། སྒྲ་རྟག་པ་མ་ཡིན་པར་སྒྲུབ་པའི་མཚན
ཉིད་ཀྱི་ཟུར་གཉིས་པ་དེར་ཐལ། མཚོན་བྱ་དེའི་ཕྱིར། དེར་ཐལ། དེ་སྒྲུབ་ཀྱི་མ
དམིགས་པའི་རྟགས་ཡང་དག་གང་ཞིག །སྒྲུབ་པ་ཡིན་པའི་ཕྱིར། རྩ་བར
འདོད་ན། སྒྲ་རྟག་པ་མ་ཡིན་པར་སྒྲུབ་པའི་དགག་བྱའི་ཆོས་ཀྱི་འགལ་ཟླ
དམིགས་པའི་སྒྲུབ་པ་དེ། བྱས་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི
རྟགས་སུ་སྦྱར་བ་ཡིན་པར་ཐལ། འདོད་པའི་ཕྱིར། འདོད་ན། དེ་བྱས་རྟགས་
ཀྱི་དེ་སྒྲུབ་ཀྱི་རྟགས་སུ་བཀོད་པར་ཐལ། འདོད་པའི་ཕྱིར། འདོད་ན། སྒྲུབ་པ་
དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པར་ཐལ། བྱས་
པ་དེ་དགག་བྱའི་ཆོས་ཀྱི་འགལ་ཟླ་དམིགས་པའི་སྒྲུབ་པ་རྟགས་སུ་སྦྱར་བ་
ཡིན་པའི་ཕྱིར། ཁྱབ་པ་ཁས། མ་གྲུབ་ན། བྱས་པ་ཆོས་ཅན། སྒྲ་རྟག་པ་མ་ཡིན་
པར་སྒྲུབ་པའི་དེར་ཐལ། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་ཡིན་
པའི་ཕྱིར་ན་མ་ཁྱབ་སྟེ། འོ་ན་ཁོ་རང་ལ། བྱས་པ་མ་ཡིན་པ་ལས་ལོག་པ་ཆོས་
ཅན། སྒྲ་རྟག་པ་མ་ཡིན་པར་སྒྲུབ་པའི་དགག་བྱའི་ཆོས་ཀྱི་འགལ་ཟླ་དམིགས་
པའི་སྒྲུབ་པ་རྟགས་སུ་སྦྱར་བ་ཡིན་པར་ཐལ། དེ་སྒྲུབ་ཀྱི་འགལ་དམིགས་ཀྱི་
རྟགས་ཡང་དག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྒྲུབ་ཀྱི་མ་
དམིགས་པའི་རྟགས་ཡང་དག་གང་ཞིག །མ་ཡིན་( ༨༩་) དགག་ཡིན་པའི་
ཕྱིར། རྩ་བར་འདོད་མི་ནུས་ཏེ། དེ་འདྲའི་འགལ་ཟླ་དམིགས་པའི་དགག་པ་
རྟགས་སུ་སྦྱར་བ་ཡིན་པའི་ཕྱིར། རྟགས་གྲུབ་སྟེ། བྱས་པ་སྒྲ་རྟག་པ་མ་ཡིན་
པར་སྒྲུབ་པའི་དེ་འདྲའི་སྒྲུབ་པ་རྟགས་སུ་སྦྱར་བ་ཡིན་པའི་ཕྱིར། རྟགས་ཁས།
ཁ་ཅིག་ན་རེ། དེ་སྒྲུབ་གྱི་འགལ་དམིགས་ཀྱི་རྟགས་ཡང་དག་གང་ཞིག །རང་
ཉིད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡང་ཡིན། རང་
ཉིད་དང་རྫས་ཐ་དད་ཡང་ཡིན་པའི་གཞི་མཐུན་སྲིད་པ་དེ། དེ་སྒྲུབ་ཀྱི་ལྷན་

ཅིག་མི་གནས་འགལ་ལ་བརྟེན་པའི་འགལ་དམིགས་ཀྱི་རྟགས་ཡང་དག་གི་
མཚན་ཉིད་ཟེར་བ་དང་། མེ་སྟོབས་ཆེན་པོས་ཁྱབ་པར་ནོན་པའི་དངོས་པོ་དེ།
དེ་འདྲའི་ཁྱབ་པར་ནོན་པའི་ཤར་ཕྱོགས་ཀྱི་གཞིར། གྲང་རེག་སྟོབས་ཆེན་པོ་
མེད་པར་སྒྲུབ་པའི་ལྷན་ཅིག་མི་གནས་འགལ་ལ་བརྟེན་པའི་འགལ་དམིགས་
ཀྱི་རྟགས་ཡང་དག་ཡིན་ཟེར་བ་ནང་འགལ་ཏེ། འོ་ན། དེ་འདྲའི་དངོས་པོ་
ཆོས་ཅན། རང་ཉིད་ཀྱི་རྟགས་ཀྱིས་དེས་ཁྱབ་པར་ནོན་པའི་ཤར་ཕྱོགས་ཀྱི་
གཞིར་གྲང་རེག་སྟོབས་ཆེན་པོ་མེད་པར་སྒྲུབ་པའི་ཟུར་གཉིས་པ་དེར་ཐལ།
དེ་སྒྲུབ་ཀྱི་མཚོན་བྱ་དེའི་ཕྱིར། རྟགས་ཁྱབ་ཁས། འདོད་ན། གྲང་རེག་སྟོབས་
ཆེན་པོ་དེ་མེད་པར་སྒྲུབ་པའི་ཟུར་གཉིས་པ་དེར་ཐལ། འདོད་པའི་ཕྱིར།
འདོད་ན། དེ་དེ་སྐོར་གྱི་དགག་བྱའི་ཆོས་སུ་གཟུང་བྱ་ཡིན་པར་ཐལ། འདོད་
པའི་ཕྱིར། འདོད་ན། བུམ་པ་དང་ཕན་ཚུན་ཐ་དད་པ་དེ་བུམ་པ་དང་ཕན་
ཚུན་ཐ་དད་ཚད་མས་མ་དམིགས་པའི་ས་ཕྱོགས་སུ་བུམ་པ་དང་ཕན་ཚུན་ཐ་
དད་མེད་པར་སྒྲུབ་པའི་དགག་བྱའི་ཆོས་སུ་གཟུང་བྱ་ཡིན་པར་ཐལ། འདོད་
པའི་ཕྱིར། འདོད་ན། བུམ་པ་དང་ཕན་( ༩་ན) ཚུན་ཐ་དད་ཆོས་ཅན། དེ་སྒྲུབ་
ཀྱི་དགག་བྱའི་ཆོས་སུ་གཟུང་བྱ་མ་ཡིན་པར་ཐལ། བུམ་པ་དང་ཕན་ཚུན་ཐ་
དད་ཚད་མས་མ་དམིགས་པའི་ས་ཕྱོགས་དེ་ཁྱོད་ཡིན་པའི་ཕྱིར། གཞན་ཡང་།
མེ་སྟོབས་ཆེན་པོས་ཁྱབ་པར་ནོན་པའི་དངོས་པོ་ཡིན་ན། གྲང་རེག་སྟོབས་
ཆེན་པོ་མེད་པས་ཁྱབ་པར་ཐལ། དེ་འདྲ་བའི་དངོས་པོ་དེ། དེ་འདྲ་བའི་ཤར་
ཕྱོགས་ཀྱི་གཞིར་གྲང་རེག་སྟོབས་ཆེན་མེད་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། འདོད་ན། གྲང་རེག་སྟོབས་ཆེན་པོ་དང་རྫས་གཞན་དུ་གྱུར་
པའི་མེ་སྟོབས་ཆེན་པོའི་དངོས་པོ་ཆོས་ཅན། ཐལ་ཕྱིར། རྟགས་གྲུབ་སྟེ། ཆོས་
ཅན་དེའི་ཕྱིར། འདོད་མི་ནུས་ཏེ། དེ་དང་རྫས་གཞན་ཡིན་པའི་ཕྱིར། དེ་དང་
རྫས་གཞན་དུ་གྱུར་པའི་མེ་སྟོབས་ཆེན་པོས་ཁྱབ་པར་ནོན་པའི་དངོས་པོ་

ཡིན་པའི་ཕྱིར་ཏེ། དེ་དང་གཅིག་ཡིན་པའི་ཕྱིར། མ་གྲུབ་ན། དེ་ཆོས་ཅན།
ཁྱོད་ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། གཞན་ཡང་།
དམྱལ་མེ་སྟོབས་ཆེན་པོས་ཁྱབ་པར་ནོན་པའི་ས་གཞི་ཆོས་ཅན། གྲང་རེག་
སྟོབས་ཆེན་པ་ཡོད་པར་ཐལ། གྲང་རེག་སྟོབས་ཆེན་པ་ལ་ལོངས་སྤྱོད་པའི་
གང་ཟག་ཡོད་པའི་ཕྱིར་ཏེ། གྲང་དམྱལ་བརྒྱད་པོའི་གང་ཟག་དེ་དེ་ཡིན་པའི
ཕྱིར་ཏེ། དེ་འདྲ་བའི་གང་ཟག་ཡོད་པའི་ཕྱིར་ཏེ། གྲང་དམྱལ་བརྒྱད་ཡོད་པའི
ཕྱིར། རྩ་བར་འདོད་མི་ནུས་ཏེ། མེ་སྟོབས་ཆེན་པོས་ཁྱབ་པར་ནོན་པའི་ཕྱིར
ཁྱབ་པ་ཁས། རྟགས་དེར་ཐལ། དམྱལ་མེ་སྟོབས་ཆེན་པོས་ཁྱབ་པར་ནོན་པའི
ཕྱིར།
༈ རང་ལུགས་བཞག་པ་ལ། འགལ་དམིགས་ཀྱི་རྟགས་ཡང་དག་གི་རྣམ་
བཞག་སྤྱིར་བཤད་པ་དང་། འགལ་བའི་རྣམ་( ༩་བ)བཞག་བྱེ་བྲག་ཏུ་བཤད་
པ་གཉིས། དང་པོ་ནི། མ་ཡིན་དགག་དང་སྒྲུབ་པ་གང་རུང་གང་ཞིག །དེ་སྒྲུབ་
ཀྱི་མ་དམིགས་པའི་ཚུལ་གསུམ་དེ་དེ་སྒྲུབ་ཀྱི་འགལ་དམིགས་ཀྱི་རྟགས་ཡང་
དག་གི་མཚན་ཉིད་ཡིན། བྱས་པ་ལ། སྒྲ་རྟག་པ་མ་ཡིན་པར་སྒྲུབ་པའི་འགལ་
དམིགས་ཀྱི་རྟགས་ཡང་དག་ཅེས་བརྗོད་པའི་རྒྱུ་མཚན་ཡོད་དེ། རྟག་པ་དེ་
སྒྲུབ་ཀྱི་དགག་བྱའི་ཆོས་སུ་གཟུང་བྱ་དང་། བྱས་པ་རྟག་པ་དང་འགལ་ང་
གང་ཞིག །དེ་ལྟར་སྒྲུབ་པ་ལ། བྱས་པ་རྟགས་སུ་བཀོད་པའི་གཏན་ཚིགས་ཡིན་
པའི་རྒྱུ་མཚན་གྱིས་དེ་ལྟར་དུ་བརྗོད་པའི་ཕྱིར། འགལ་དམིགས་ཀྱི་རྟགས་
ཡང་དག་ལ་དབྱེ་ན། ལྷན་ཅིག་མི་གནས་འགལ་ལ་བརྟེན་པའི་འགལ་
དམིགས་ཀྱི་རྟགས་ཡང་དག་དང༌། ཕན་ཚུལ་སྤངས་འགལ་ལ་བརྟེན་པའི་ངེ་
གཉིས། དང་པོའི་མཚན་ཉིད། དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་
གང་ཞིག །རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་ཡང་ཡིན། རང་ཉིད་དང་རྫས་ཐ་དད་ཡང་ཡིན་པའི་གཞི་མཐུན་

དེ་འདྲའི་རྫས་རྟགས་སུ་བཀོད་པའི་གཏན་ཚིགས་ཡིན་པའི་ཕྱིར། གསུམ་
པ་ནི། དེ་འདྲ་བའི་རྫས་དེ་དེ་འདྲ་བའི་ཤར་ཕྱོགས་ཀྱི་རྫས་རང་ཉིད་ཀྱི་གཞི་
ན་གྲང་རེག་སྟོབས་ཆེན་པོ་རྒྱུན་ཆགས་མི་གནས་པར་སྒྲུབ་པའི་གསུམ་པ
ཡིན་ཏེ། གྲང་རེག་སྟོབས་ཆེན་པོ་དེ་སྐོར་གྱི་དགག་བྱའི་ཆོས་སུ་བཏགས་པའི་
དོན་དང་། ( ༩ ༡བ)གྲང་རེག་སྟོབས་ཆེན་པོ་དེ་ཁོ་རང་གི་རང་བཞིན་དང་། དེ་
འདྲ་བའི་རྫས་དེ་གྲང་རེག་སྟོབས་ཆེན་པོ་དང་འགལ་བ་གང་ཞིག །དེས་ཁྱབ་
པར་ནོན་པའི་རྫས་དེ་དེ་ལྟར་སྒྲུབ་པ་ལ་དེ་འདྲ་བའི་རྫས་རྟགས་སུ་བཀོད་
པའི་གཏན་ཚིགས་ཡིན་པའི་ཕྱིར། བཞི་པ་ནི། དུ་བ་དྲག་འཕྱུར་བས་ཁྱབ་པར
ནོན་པའི་རྫས་དེ། དེས་ཁྱབ་པར་ནོན་པའི་ཤར་ཕྱོགས་ཀྱི་རྫས། རང་ཉིད་ཀྱི
གཞི་ན་གྲང་རེག་སྟོབས་ཆེན་པོ་རྒྱུན་ཆགས་ཡུན་རིང་དུ་མི་གནས་པར་སྒྲུབ་
པའི་བཞི་པ་ཡིན་ཏེ། གྲང་རེག་སྟོབས་ཆེན་པོ་དེ་སྐོར་གྱི་དགག་བྱའི་ཆོས་སུ་
བཏགས་པའི་དོན་དང་། དེས་ཁྱབ་པར་ནོན་པའི་རྫས་དེ་གྲང་རེག་སྟོབས་
ཆེན་པོ་དང་འགལ་བ་དང་། དུ་བ་དྲག་འཕྱུར་བས་ཁྱབ་པར་ནོན་པའི་རྫས་
དེ། དེ་ལྟར་སྒྲུབ་པ་ལ། དེ་འདྲའི་རྫས་རྟགས་སུ་བཀོད་པའི་གཏན་ཚིགས་ཡིན་
པའི་ཕྱིར། དུ་བ་དྲག་འཕྱུར་བས་ཁྱབ་པར་ནོན་པའི་རྫས་དེ། དེ་འདྲའི་ཤར་
ཕྱོགས་ཀྱི་རྫས་རང་ཉིད་ཀྱི་གཞི་ན་གྲང་འབྲས་སྤུ་ལོང་བྱེད་ཡུན་རིང་དུ་མི་
གནས་པར་སྒྲུབ་པའི་ལྔ་པ་ཡིན་ཏེ། གྲང་འབྲས་སྤུ་ལོང་བྱེད་དེ། དེ་སྐོར་གྱི་
དགག་བྱའི་ཆོས་སུ་བཏགས་པའི་དོན་དང་། གྲང་རེག་སྟོབས་ཆེན་པོ་དེ་གྲང་
འབྲས་སྤུ་ལོང་བྱེད་ཀྱི་རྒྱུ་དང་། མེ་སྟོབས་ཆེན་པོས་ཁྱབ་པར་ནོན་པའི་རྫས་
དེ། གྲང་རེག་སྟོབས་ཆེན་པོ་དང་འགལ་བ་དང་། དུ་བ་དྲག་འཕྱུར་བས་ཁྱབ་
པར་ནོན་པའི་རྫས་དེ། མེ་སྟོབས་ཆེན་པོས་ཁྱབ་པར་ནོན་པའི་རྫས་ཀྱི་འབྲས་
བུ་དང་། དུ་བ་དྲག་འཕྱུར་བས་ཁྱབ་པར་ནོན་པའི་རྫས་དེ་དེ་ལྟར་སྒྲུབ་པ་ལ་
དེ་འདྲ་བའི་རྫས་རྟགས་སུ་བཀོད་པའི་གཏན་ཚིགས་ཡིན་པའི་ཕྱིར། དུ་བ་
ལ།

གི་རྒྱུད་ལ་ཡོད་ཅེ་ན། དེ་ཡང་བྱེ་བྲག་པ། རིག་པ་ཅན་པ། རིག་བྱེད་པ། སྤྱོད་
པ་པ།གྲངས་ཅན་པ་རྣམས་ཀྱིས་རྒྱུད་ལ་དབང་མངོན་རྟོག་པར་འདོད་
པའི་ལོག་རྟོག་ཡོད་དེ།དེ་རྣམས་ཀྱིས་གཟུགས་(༩༥ན) འཛིན་དབང་མངོན།
གཟུགས་སྤྱི་རྟག་ངོས་གཟུང་དོན་དུ་བྱས་པའི་རྟོག་པར་འདོད་པའི་ཕྱིར། ཕྱི་
རོལ་པ་ཐམས་ཅད་ཀྱི་རྒྱུད་ལ་ཡིད་མངོན་མེད་པར་འདོད་པའི་ལོག་རྟོག་
ཡོད་དེ། དེ་ཐམས་ཅད་ཀྱིས་ཡིད་མངོན་མེད་པར་འདོད་པའི་ཕྱིར། ཕྱི་རོལ་པ་
ཐམས་ཅད་དང་། བྱེ་བྲག་སྨྲ་བ་དང༌། ཐལ་འགྱུར་བ་རྣམས་ཀྱི་རྒྱུད་ལ་རང་
རིག་མེད་པར་འདོད་པའི་ལོག་རྟོག་ཡོད་དེ་དེ་རྣམས་ཀྱིས་རང་རིག་མེད་
པར་འདོད་པའི་ཕྱིར། རྒྱང་འཕེན་གྱི་རྒྱུད་ལ་རྣལ་འབྱོར་མངོན་སུམ་མེད་
པར་འདོད་པའི་ལོག་རྟོག་ཡོད་དེ། དེས་རྣལ་འབྱོར་མངོན་སུམ་མེད་པར
འདོད་པའི་ཕྱིར། འོ་ན། ལོག་རྟོག་དེ་རྣམས་སེལ་བྱེད་ཀྱི་གཞུང་གང་ཞེ་ན། དེ
ཡང་གཟུགས་འཛིན་དབང་ཤེས་རྟོག་བྲལ་དུ་སྒྲུབ་པའི་དམ་བཅའ་ཙམ་ཞིག་
འཆད་པར་བྱེད་པ་ལ། ཚད་མ་མདོ་ལས། མིང་དང་རིགས་སོགས་སྦྱོར་བ་ཡི། །
རྟོག་པ་དང་བྲལ་མངོན་སུམ་མོ། །ཞེས་པ་འདི་བྱུང༌། འདིའི་དོན་བཤད་པའི་
སྒོ་ནས། 》 གཟུགས་འཛིན་དབང་ཤེས་རྟོག་བྲལ་དུ་སྒྲུབ་པའི་རིགས་པ་རྒྱས་
པར་འཆད་པ་ལ། མངོན་སུམ་རྟོག་དང་བྲལ་བར་ནི། ཞེས་པ་ནས། བརྟེན་ང་
མིག་བློ་སྐྱེ་བར་འགྱུར། །ཞེས་པའི་བར་བྱུང༌། དབང་ཤེས་ཀྱི་ཐ་སྙད་འཆང་
པར་བྱེད་པ་ལ། ཚད་མ་མདོ་ལས། ཐུན་མོང་མ་ཡིན་རྒྱུ་ཡི་ཕྱིར། །དེ་ཡི་ཐ་སྙང་
དབང་པོས་བྱས། །ཞེས་པ་འདི་བྱུང༌། འདིའི་དོན་བཤད་པའི་སྒོ་ནས་ཐ་སྙད་
ལ་མི་འཐད་པའི་རྩོད་པ་སྤོང་བར་བྱེད་པ་ལ། གལ་ཏེ་མངོན་སུམ་ཤེས་བསྐྱེད་
ལ། །ཞེས་པ་ནས། ལོག་པའི་ཕྱིར་ནི་ལྡོག་པར་འགྱུར། །ཞེས་པའི་བར་བྱུང༌།
གཟུགས་འཛིན་དབང་ཤེས་རྟོག་( ༩༥་) བྲལ་ཡིན་པའི་ལུང་གི་ཤེས་བྱེད་
འགོད་པར་བྱེད་པ་ལ། ཚད་མ་མདོ་ལས། དེ་དོན་དུ་མས་བསྐྱེད་པའི་ཕྱིར། །

རང་དོན་སྤྱི་ཡི་སྤྱོད་ཡུལ་ཅན། །ཞེས་པ་འདི་བྱུང༌། འདིའི་དོན་བཤད་པའི་སྒོ་
ནས། གཟུགས་འཛིན་དབང་ཤེས་རྟོག་བྲལ་ཡིན་པ་ལ་འགལ་སྤོང་འཆད་པར་
བྱེད་པ་ལ། བསགས་པ་དག་ནི་ཚོགས་པ་ཡིན། །ཞེས་པ་ནས། བཀོད་པ་འཛིན་
པ་མི་རུང་ཕྱིར། །ཞེས་པའི་བར་བྱུང༌། གཟུགས་འཛིན་དབང་ཤེས་རྟོག་བྲལ་
ཡིན་པ་ལ་རིག་པའི་ཤེས་བྱེད་འགོད་པར་བྱེད་པ་ལ་ཚད་མ་མདོ་ལས
མའི་ངོ་བོ་མཚན་གཞི་ནི། །དབང་པོ་ལ་རྟོག་སྲིད་པ་ཡིན། །ཞེས་པ་འདི་བྱུང་།
དེའི་དོན་བཤད་པའི་སྒོ་ནས་གཟུགས་འཛིན་དབང་ཤེས་རྟོག་བྲལ་དུ་སྒྲུབ་
པར་བྱེད་པ་ལ། ། ཆོས་ཅན་ཐམས་ཅད་ལས་ལྡོག་པ། །ཞེས་པ་ནས། བྱེད་པ་
ཡིན་ཞེས་བརྗོད་ཟིན་ཏོ། །ཞེས་པའི་བར་བྱུང༌། འོ་ན། དབང་མངོན་ལ་ལོག་
རྟོག་སེལ་བའི་སྐབས་འདིར། ཇི་ལྟ་ཇི་ལྟར་དོན་བསམ་པ། ཞེས་ཕྱི་དོན་མེད་
པར་སྟོན་པའི་གཞུང་གསུངས་པའི་རྒྱུ་མཚན་གང་ཞེ་ན། དེ་ལྟར་གསུངས་
པའི་རྒྱུ་མཚན་ཡོད་དེ། དབང་མངོན་ལ་ལོག་པར་རྟོག་པའི་ལོག་རྟོག་གི་
རིགས་དེ་ལ། མདོ་སེམས་ཐུན་མོང་བའི་དབང་དུ་བྱས་པ་དང་། སེམས་ཙམ་
པའི་ཐུན་མོང་མ་ཡིན་པའི་དབང་དུ་བྱས་པ་གཉིས། དང་པོ་ནི། དབང་མངོན་
རྟོག་པར་འདོད་པའི་ལོག་རྟོག་ལྟ་བུ་ཡིན། གཉིས་པ་ནི། སེམས་ཙམ་པས་
གཟུགས་འཛིན་དབང་ཤེས་ལ་གཟུགས་ཕྱི་རོལ་དོན་དུ་མི་འདོད་ཅིང་།
གཟུགས་ཕྱི་རོལ་དོན་དུ་སྣང་བ་དེ་སྣང་བ་ལྟར་དུ་གྲུབ་པར་འཛིན་པའི་རྟོག་
པ་དེ། གཟུགས་འཛིན་དབང་ཤེས་ལ་ལོག་པར་རྟོག་པའི་( ༩༦ན)ལོག་རྟོག་གི་
རིགས་ཡིན་པའི་དབང་དུ་བྱས་ནས། དེ་འདྲའི་གཞུང་གསུངས་པའི་ཕྱིར།
༈ གཟུགས་འཛིན་དབང་ཤེས་རྟོག་བྲལ་དུ་སྒྲུབ་བྱེད་ཀྱི་རིགས་པ་རྒྱས་
པར་འཆད་པ་ལ། གཟུགས་འཛིན་དབང་ཤེས་རྟོག་བྲལ་དུ་སྒྲུབ་པའི་རིགས་
པ་སྤྱིར་བཤད་པ་དང་། བྱེ་བྲག་ཏུ་གཟུགས་འཛིན་དབང་ཤེས་དོན་སྦྱོར་རྟོག་
བྲལ་དུ་སྒྲུབ་བྱེད་ཀྱི་རིགས་པ་བཤད་པ་དང་། མིང་སྦྱོར་རྟོག་བྲལ་དུ་སྒྲུབ་

གཟུགས་དེ་ཐ་སྙད་ཀྱི་དུས་སུ་ཡོད་དགོས་པ་ལས། དེ་དེའི་དུས་སུ་མེད་པའི་
ཕྱིར། ཞེས་འཆད་པར་བྱེད་པ་ལ། གཅིག་ཏུ་མཐོང་བའི་ཁྱད་པར་ནི། ཞེས
སོགས་བྱུང་། གཉིས་པ་ནི། གཟུགས་འཛིན་དབང་ཤེས་དེ། གཟུགས་དང་རྫས
ཐ་དད་པའི་གཟུགས་སྤྱི་རྟག་དངོས་གཟུང་དོན་དུ་བྱེད་པའི་རྟོག་པ་མ་ཡིན་
ཏེ། གཟུགས་དང་རྫས་ཐ་དད་པའི་གཟུགས་སྤྱི་རྟག་དངོས་མེད་པའི་ཕྱིར། 
ཞེས་འཆད་པར་བྱེད་པ་ལ། ( ༩༧བ) དེ་ལས་སྤྱི་གཞན་ཐ་དད་པ། །ཞེས་སོགས་
དང་པ་གཉིས་བྱུང་གསུམ་པ་ནི། གཟུགས་འཛིན་དབང་ཤེས་དེ། གཟུགས་
སྤྱི་རྟག་དངོས་གཟུང་དོན་དུ་བྱེད་པའི་རྟོག་པ་མིན་ཀྱང་། དེའི་གཟུང་དོན་
མེད་མི་དགོས་ཏེ། དེ་གཟུགས་གཟུང་དོན་བྱས་པ་ལ་བརྟེན་ནས་སྐྱེས་པའི་
ཕྱིར། ཞེས་འཆད་པར་བྱེད་པ་ལ། དེ་ཕྱིར་དབང་པོ་ལས་སྐྱེས་བློ། །ཞེས་སོགས་
རྐང་པ་གཉིས་བྱུང་། བཞི་པ་ནི། གཟུགས་འཛིན་དབང་ཤེས་དེ་གཟུགས་
སྤྱི་རྟག་དངོས་གཟུང་དོན་དུ་བྱེད་པའི་རྟོག་པ་ཡིན་ན། གཟུགས་དོན་དམ་
པར་རྗོད་བྱེད་ཀྱི་སྒྲའི་བརྗོད་བྱ་ཡིན་དགོས་པའི་ཕྱིར། དེ་ལྟར་ཡིན་ན།
གཟུགས་དོན་དམ་པར་གཟུགས་འཛིན་རྟོག་པའི་ཡུལ་ཡིན་དགོས། དེ་ཡིན་ན།
གཟུགས་དེ་དོན་དམ་པར་རྗོད་བྱེད་ཀྱི་སྒྲའི་བརྗོད་བྱ་ཡིན་དགོས་པའི་ཕྱིར།
ཞེས་འཆད་པར་བྱེད་པ་ལ། ཁྱད་པར་རྣམས་ལ་སྒྲ་དག་ནི། །ཞེས་སོགས་རྐང་
པ་དྲུག་བྱུང་། ལྔ་པ་ནི། གཟུགས་འཛིན་དབང་ཤེས་དེ་གཟུགས་སྤྱི་རྟག་དངོས་
གཟུང་དོན་དུ་བྱེད་པའི་ཤེས་པ་ཡིན་ན། དེ་དང་གཟུགས་འཛིན་ཀྱི་རྟོག་པ་
གཉིས་རང་ཡུལ་ལ་འཇུག་ཚུལ་མཚུངས་དགོས་སོ། །ཞེས་འཆད་པར་བྱེད་པ་
ལ། དེ་གཉིས་ཅེས་ནི་འབྲེལ་བ་ལ། །ཞེས་སོགས་བྱུང༌། དེ་གཉིས་རང་ཡུལ་ལ་
འཇུག་ཚུལ་མཚུངས་པ་ལ་སྒྲུབ་བྱེད་ཡང་དག་མེད་དོ། །ཞེས་འཆད་པར་བྱེད་
པ་ལ། མིག་ལ་དོན་སྣང་བ་ན་ཡང་། །ཞེས་སོགས་བྱུང་། དེ་གཉིས་རང་ཡུལ་ལ་
འཇུག་ཚུལ་མཚུངས་པ་ལ་གནོད་བྱེད་སྟོན་པར་བྱེད་པ་ལ། དབང་པོའི་བྱ བ་

ཕྱོགས་གླང་ལ་གཟུགས་འཛིན་དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་
དག་འགོད་མི་དགོས་ཏེ། དེས་གཟུགས་འཛིན་དབང་ཤེས་རྟོག་བྲལ་དུ་མངོན་
སུམ་གྱིས་གྲུབ་པའི་ཕྱིར། དེ་འདྲའི་རྣམ་དབྱེ་ལ་རྨོངས་པའི་
པའི་ངོར་གཟུགས་འཛིན་དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་དག་
འགོད་དགོས་ཏེ། རིགས་པ་ཅན་པ་དེས་གཟུགས་འཛིན་དབང་ཤེས་རྟོག་བྲལ་
དུ་རྟགས་ཡང་དག་ལ་བརྟེན་ནས་རྟོགས་དགོས་པའི་ཕྱིར།
༈ མཐའ་དཔྱད་པ་ལ། ཁ་ཅིག་ན་རེ། རིགས་པ་ཅན་པའི་ངོར་གཟུགས་
འཛིན་དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་དག་ཡོད་པར་ཐལ།
དེའི་ངོར་དེ་སྒྲུབ་ཀྱི་རྟགས་ཡང་དག་འགོད་དགོས་པའི་ཕྱིར་ན་མ་ཁྱབ །
འདོད་ན། གྲངས་ཅན་གྱི་ངོར་སྒྲ་མི་རྟག་པ་སྒྲུབ་པའི་རྟགས་ཡང་དག་ཡོང་
པར་ཐལ་ལོ་ཟེར་ན། ཁོ་རང་ལ། རིགས་པ་ཅན་པའི་ངོར་གཟུགས་འཛིན་
དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་དག་འགོད་དགོས་པར་ཐལ།
གྲངས་ཅན་གྱི་ངོར་སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་དགོས་
པའི་ཕྱིར། དེའི་ངོར། དེ་སྒྲུབ་ཀྱི་རིག་པ་ཡང་དག་འགོད་དགོས་པའི་ཕྱིར། ཁ་
ཅིག་ན་རེ། རིགས་པ་ཅན་པའི་ངོར། གཟུགས་འཛིན་དབང་མངོན་རྟོག་བྲལ་
དུ་སྒྲུབ་པའི་རྟགས་ཡང་དག་འགོད་དགོས་ཟེར་ན། གཟུགས་འཛིན་དབང་
མངོན་རྟོག་བྲལ་དུ་སྒྲུབ་པའི་རྟགས་ཡང་དག་ཡོད་( ༩༩ན)པར་ཐལ། དམ་
བཅའ་འཐད་པའི་ཕྱིར། འདོད་མི་ནུས་ཏེ། གཟུགས་འཛིན་དབང་མངོན་ཚད་
མས་ངེས་པའི་གང་ཟག་ཡིན་ན། དེ་རྟོག་བྲལ་དུ་ཚད་མས་ངེས་པའི་གང་ཟག་
ཡིན་དགོས་པའི་ཕྱིར་ཏེ། དེ་ཚད་མས་ངེས་པའི་གང་ཟག་ཡིན་ན། དེ་མངོན་
སུམ་དུ་ཚད་མས་ངེས་པའི་གང་ཟག་ཡིན་དགོས་པའི་ཕྱིར། རྟོག་བྲལ་མངོན་
སུམ་གྱི་མཚན་ཉིད་ཀྱི་ཟུར་གཅིག་ཡིན་པའི་ཕྱིར།རིགས་གཏེར་གྱི་རྗེས་
འབྲང་ཁ་ཅིག་ན་རེ། རིགས་གཏེར་ལས། ཕྱི་ནས་མཚན་ཉིད་འཇོག་པ་འཁྲུ ལ།།

ཞིག །སྒྲ་མི་རྟག་པ་ཕྲ་བའི་མི་རྟག་པ་ཡིན་པའི་ཕྱིར། འདོད་ན། གྲངས་ཅན་
དེ་ཁྱབ་པ་འདུ་བྱེད་ཀྱི་སྡུག་བསྔལ་གྱི་ཉེས་པ་ཕྲ་མོ་མངོན་སུམ་གྱི་ཚད་མས་
ངེས་པའི་གང་ཟག་ཏུ་ཐལ། འདོད་པའི་ཕྱིར། འདོད་མི་ནུས་ཏེ། མདོ་ལས
བྱིས་པ་ལག་མཐིལ་ལྟ་བུ་ཡི། །འདུ་བྱེད་སྡུག་བསྔལ་སྤུ་མི་རིག །ཅེས་གསུངས་
པའི་ཕྱིར། ཁ་ཅིག་ན་རེ། རྟོག་པ་དང་བྲལ་ཞིང་རང་ཡུལ་ལ་མ་འཁྲུལ་བའི་
རིག་པ་དེ་མངོན་སུམ་གྱི་མཚན་ཉིད་ཟེར་བ་དང་། རྟོག་པ་མ་ཡིན་ན། རྟོག་
བྲལ་ཡིན་པས་ཁྱབ་ཟེར་བ་ནང་འགལ་ཏེ། འོ་ན། ཚུར་མཐོང་གི་རྒྱུད་ཀྱི་ཚད་
མ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་( ༡་ན) ཕྱིར་ཏེ། དང་པོ་
གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ། རྟོག་པ་མ་ཡིན་པའི་ཕྱིར།
ཁྱབ་པ་ཁས། གཉིས་པ་གྲུབ་སྟེ། རང་གི་འཇུག་ཡུལ་ལ་མ་འཁྲུལ་བའི་རིག་པ་
ཡིན་པའི་ཕྱིར་ཏེ། ། ཚད་མ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན་
རྣམ་མཁྱེན་རྟོགས་པའི་མངོན་སུམ་གྱི་ཚད་མ་ཡིན་པར་ཐལ། དེ་རྟོགས་པའི
ཚད་མ་གང་ཞིག །མངོན་སུམ་ཡིན་པའི་ཕྱིར། རྩ་བར་འདོད་མི་ནུས་ཏེ། ཁྱོད་
ཡིན་པར་གྱུར་པའི་རྟོག་པ་ཡོད་པའི་ཕྱིར་གཞན་ཡང་དེ་ཆོས་ཅན། རྟོག་བྲལ་
གྱི་ཚད་མར་ཐལ། རྟོག་བྲལ་གང་ཞིག་ཚད་མ་ཡིན་པའི་ཕྱིར། འདོད་ན། རྟོག་
མེད་ཀྱི་ཚད་མར་ཐལ། འདོད་པའི་ཕྱིར། འདོད་ན། མངོན་སུམ་ཚད་མར་ཐའ།
འདོད་པའི་ཕྱིར། གཞན་ཡང་། ཐེག་ཆེན་གྱི་སྒོམ་ལམ་ཆོས་ཅན། རྟོག་པ་དང་
བྲལ་བར་ཐལ། རྟོག་པ་མ་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་
ཅན། རྟོག་པའི་ཟག་པ་དང་བྲལ་བར་ཐལ། འདོད་པའི་ཕྱིར། འདོད་ན། རྟོག་
པའི་དེ་དང་བྲལ་བའི་སྒོམ་ལམ་ཡིན་པར་ཐལ། འདོད་པ་གང་ཞིག །སྒོམ་ལམ་
ཡིན་པའི་ཕྱིར། འདོད་ན། དེ་ཆོས་ཅན། ཟག་མེད་ཀྱི་སྒོམ་ལམ་དུ་ཐལ། འདོད་
པའི་ཕྱིར། འདོད་ན། རྣམ་འབྱོར་མངོན་སུམ་དུ་ཐལ། འདོད་པའི་ཕྱིར།
འདོད་མི་ནུས་ཏེ། ། ཁྱོད་ཡིན་པར་གྱུར་པའི་རྟོག་པ་ཡོད་པའི་ཕྱིར། གཞན་

དེ་མངོན་སུམ་གྱི་མཚན་ཉིད་དང༌། གཟུགས་འཛིན་དབང་ཤེས་མངོན་སུམ་
གྱི་མཚན་གཞི་ཡིན་པའི་ཕྱིར་ན་མ་ཁྱབ། རྩ་བར་འདོད་ན། གཟུགས་འཛིན་
དབང་ཤེས་མངོན་སུམ་དུ་རྟོག་པའི་རྗེས་དཔག་ཡོད་པར་ཐལ། འདོད་པའི་
ཕྱིར། འདོད་ན། གཟུགས་འཛིན་དབང་ཤེས་གསལ་བར་བརྗོད་པའི་ངག་ཡོད་
པར་ཐལ། འདོད་པའི་ཕྱིར། གཞན་ཡང་། ཁོ་རང་ལ་མངོན་སུམ་གྱི་ཚད་མས་
དངོས་སུ་རྟོགས་པར་བྱ་བ་དེ། བུམ་པ་མངོན་གྱུར་དུ་སྒྲུབ་པའི་རྟགས་ཡང་
དག་ཡིན་པར་ཐལ། དེ་མངོན་གྱུར་གྱི་མཚན་ཉིད་དང༌། བུམ་པ་མངོན་གྱུར་
གྱི་མཚན་གཞི་ཡིན་པའི་ཕྱིར། ཁྱབ་པ་ཁས། འདོད་ན། བུམ་པ་མངོན་གྱུར་དུ་
རྟོགས་པའི་རྗེས་དཔག་ཡོད་པར་ཐལ། འདོད་པའི་ཕྱིར། འདོད་ན། བུམ་པ་
མངོན་གྱུར་དུ་བརྗོད་པའི་ངག་ཡོད་པར་ཐལ། འདོད་པའི་ཕྱིར། གཞན་ཡང་།
རྟོག་པ་དང་བྲལ་ཞིང་མ་འཁྲུལ་བའི་རིག་པ་ཆོས་ཅན། བུམ་པ་མངོན་སུམ་
ཚད་མས་ངེས་པའི་གང་ཟག་ཡིན་ན། བུམ་པ་ཁྱོད་དུ་ཚད་མས་ངེས་པའི་གང་
ཟག་ཡིན་དགོས་པར་ཐལ། ཁྱོད་མངོན་སུམ་གྱི། མཚན་ཉིད་ཡིན་པའི་ཕྱིར་
ཟེར་ན། དོན་ལ་བྱེད་ན་འདིར་མ་ཁྱབ། ( ༡་༢ན) ཚིག་ལ་བྱེད་ན་འདོད་བྱས་
པ་ལ། སངས་འཕགས་ཆོསཅན། བུམ་པ་རྟོག་པ་དང་ཞེས་སོགས་དེར་ཐལ།
བུམ་པ་མངོན་སུམ་ཚད་མས་ངེས་པའི་གང་ཟག་ཡིན་པའི་ཕྱིར་ན་མ་ཁྱབ། འོ་
ན། ཁོ་རང་ལ། སངས་འཕགས་ཆོས་ཅན། བུམ་པ་མངོན་སུམ་ཚད་མས་ངེས་
པའི་གང་ཟག་མ་ཡིན་པར་ཐལ། བུམ་པ་མངོན་སུམ་མ་ཡིན་པར་ཚད་མས་
ངེས་པའི་གང་ཟག་ཡིན་པའི་ཕྱིར་མ་ཁྱབ་ན། དེ་ཆོས་ཅན། བུམ་པ་མངོན་
སུམ་དང་མངོན་སུམ་མ་ཡིན་པ་གཉིས་ཀར་ཚད་མས་ངེས་པའི་གང་ཟག་
ཡིན་པར་ཐལ། བུམ་པ་མངོན་སུམ་ཚད་མས་ངེས་པའི་གང་ཟག་གང་ཞིག །དེ་
དེ་མ་ཡིན་པར་ཚད་མས་ངེས་པའི་གང་ཟག་ཡིན་པའི་ཕྱིར། འདོད་ན། དེ་
གཉིས་ཀར་ཚད་མས་ངེས་པའི་གང་ཟག་གཅིག་ཡོད་པར་ཐལ། འདོད་པའི་

རིག་པ་དེ། མ་འཁྲུལ་བའི་ཤེས་པའི་མཚན་ཉིད་ཟེར་ན། རྗེས་དཔག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། རང་གི་སྣང་ཡུལ་
དུ་གྱུར་པའི་སྤྱི་མཚན་ལ་མ་འཁྲུལ་བའི་རིག་པ་ཡིན་པའི་ཕྱིར་ཏེ། སྤྱི་མཚན་
ལ་མ་འཁྲུལ་བའི་རིག་པ་གང་ཞིག །སྤྱི་མཚན་ཁྱོད་ཀྱི་སྣང་ཡུལ་གྱི་གཙོ་བོ་
ཡིན་པའི་ཕྱིར། དང་པོ་གྲུབ་སྟེ། རང་གི་འཇུག་ཡུལ་ལ་མ་འཁྲུལ་པའི་རིག་པ་
གང་ཞིག ། སྤྱི་མཚན་ཁྱོད་ཀྱི་འཇུག་ཡུལ་གྱི་གཙོ་བོ་ཡིན་པའི་ཕྱིར། རྩ་བར་
འདོད་མི་ནུས་ཏེ། འཁྲུལ་ཤེས་ཡིན་པའི་ཕྱིར། བྱས་པ་ལ་ཁོ་ན་རེ། རྗེས་དཔག་
ཆོས་ཅན། རང་གི་སྣང་ཡུལ་ལ་མ་འཁྲུལ་བའི་རིག་པ་མ་ཡིན་པར་ཐལ། དེ་ལ་
འཁྲུལ་ཤེས་ཡིན་པའི་ཕྱིར་ཏེ། འཁྲུལ་ཤེས་ཡིན་པའི་ཕྱིར། ཁྱབ་སྟེ། རང་གི་
སྣང་ཡུལ་ལ་འཁྲུལ་བའི་རིག་པ་དེ། འཁྲུལ་ཤེས་ཀྱི་མཚན་ཉིད་ཡིན་པའི་ཕྱིར་
ཏེ། དེའི་མཚན་ཉིད་ཡོད་པའི་ཕྱིར་ན་མ་ཁྱབ། དེའི་མཚན་ཉིད་ཡོད་དེ། རང་
གི་སྣང་ཡུལ་ལ་འཁྲུལ་བའི་རིགས་སུ་གནས་པའི་རིག་པ་དེ་དེའི་མཚན་ཉིད་
ཡིན་པའི་ཕྱིར། བྱས་པ་ལ་ཁོ་ན་རེ། རྗེས་དཔག་ཆོས་ཅན། མཚན་ཉིད་དེར
ཐལ། མཚོན་བྱ་དེའི་ཕྱིར། འདོད་མི་ནུས་ཏེ། རང་གི་སྣང་ཡུལ་ལ་མ་འཁྲུལ་
བའི་རིགས་སུ་གནས་པ་ཡིན་པའི་ཕྱིར་ཏེ། རང་གི་སྣང་ཡུལ་ལ་མ་འཁྲུལ་བ་
ཡིན་པའི་ཕྱིར། ཁྱབ་སྟེ། རང་གི་སྣང་ཡུལ་ལ་འཁྲུལ་ཤེས་ཡིན་ན། རང་གི་སྣང་
ཡུལ་ལ་འཁྲུལ་བའི་རིགས་སུ་གནས་པ་ཡིན་དགོས་པའི་ཕྱིར་ན་མ་ཁྱབ།
རྟགས་གྲུབ་སྟེ། དེ་ཡིན་ན་འཁྲུལ་ཤེས་ཡིན་དགོས། འཁྲུལ་ཤེས་ཡིན་ན། རང་
གི་སྣང་(༡་༤ན)ཡུལ་ལ་འཁྲུལ་བའི་རིགས་སུ་གནས་པ་ཡིན་དགོས་པའི་ཕྱིར།
ཁ་ཅིག་ན་རེ། རང་ལ་སྣང་བ་སྣང་བ་ལྟར་དུ་གྲུབ་པའི་རིག་པ་དེ། མ་འཁྲུལ་
བའི་ཤེས་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། རྗེས་
དཔག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།
རང་གི་གཞལ་བྱ་གཞལ་བ་ལྟར་གྲུབ་པའི་རིག་པ་གང་ཞིག །ཁྱོད་ལ་སྣང་ཡུལ་

ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། འཁྲུལ་ཤེས་ཡིན་པའི་ཕྱིར་ཟེར་
ན། ཁོ་རང་ལ། རྗེས་དཔག་གི་གཞལ་བྱ་སྣང་བ་ལྟར་དུ་གྲུབ་པར་ཐལ། རྗེས་
དཔག་ལ་སྣང་བ་སྣང་བ་ལྟར་དུ་གྲུབ་པ་གང་ཞིག །རྗེས་དཔག་ལ་སྣང་ན་
རྗེས་དཔག་གི་གཞལ་བྱ་ཡིན་དགོས། དེའི་གཞལ་བྱ་ཡིན་ན། དེ་ལ་སྣང་བས་
ཁྱབ་པའི་ཕྱིར། འདོད་ན། ཚད་མའི་གཞལ་བྱ་སྣང་བ་ལྟར་དུ་གྲུབ་པར་ཐལ།
འདོད་པའི་ཕྱིར། འདོད་ན། གཞལ་བྱ་སྣང་བ་ལྟར་དུ་གྲུབ་པར་ཐལ། འདོད་
པའི་ཕྱིར། འདོད་ན། ཤེས་བྱ་སྣང་བ་ལྟར་དུ་གྲུབ་པར་ཐལ་ལོ། །འདོད་ན།
གཞི་གྲུབ་ན། སྣང་བ་ལྟར་དུ་གྲུབ་དགོས་པར་ཐལ། འདོད་པའི་ཕྱིར། འདོད་
ན། མེ་ལོང་ནང་གི་བྱད་བཞིན་གྱི་གཟུགས་བརྙན་ཆོས་ཅན། དེར་ཐལ། དེའི་
ཕྱིར། ཁ་ཅིག་ན་རེ། རྣམ་མཁྱེན་ཆོས་ཅན། རང་ལ་སྣང་བ་ཞེས་སོགས་ཀྱི་
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རྣམ་མཁྱེན་གྱི་སྣང་
ཡུལ་སྣང་བ་ལྟར་གྲུབ་པ་ཐལ། འདོད་པའི་ཕྱིར། འདོད་ན། རྣམ་མཁྱེན་གྱི་
སྣང་ཡུལ་ཡིན་ན། སྣང་བ་ལྟར་དུ་གྲུབ་པས་ཁྱབ་པར་ཐལ། འདོད་པའི་ཕྱིར་
ན་མ་ཁྱབ། འདོད་ན། མེ་ལོང་ནང་གི་བྱད་( ༡་༤་) བཞིན་གྱི་གཟུགས་བརྙན་
ཆོས་ཅན། དེར་ཐལ། དེའི་ཕྱིར། ཁ་ཅིག །རང་གི་འཁྲུལ་རྒྱུ་བཞི་པོ་གང་གིས་
ཀྱང་འཁྲུལ་བར་མ་བསྐྱེད་ཅིང་། རང་གི་སྣང་ཡུལ་དུ་གྱུར་པའི་རང་མཚན་ལ་
མ་འཁྲུལ་པའི་རིག་པ་དེ། མ་འཁྲུལ་པའི་ཤེས་པའི་མཚན་ཉིད་ཟེར་ན་ཚུར་
མཐོང་གི་རྒྱུད་ཀྱི་ཚད་མ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་གྲུབ་སྟེ། དང་པོ་གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ། ཚད་
མ་ཡིན་པའི་ཕྱིར། གཉིས་པ་གྲུབ་སྟེ། རང་མཚན་ལ་མ་འཁྲུལ་པའི་རིག་པ་
གང་ཞིག །རང་མཚན་ཁྱོད་ཀྱི་སྣང་ཡུལ་ཡིན་པའི་ཕྱིར། དང་པོ་གྲུབ་སྟེ། རང་
གི་འཇུག་ཡུལ་ལ་མ་འཁྲུལ་བའི་རིག་པ་གང་ཞིག །རང་མཚན་ཁྱོད་ཀྱི་འཇུག་
ཡུལ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། རྣམ་མཁྱེན་རྟོགས་པའི་

མ་འཁྲུལ་བའི་ཤེས་པར་ཐལ། རྣམ་མཁྱེན་རྟོགས་པའི་ཚད་མ་གང་ཞིག མ
འཁྲུལ་བའི་ཤེས་པ་ཡིན་པའི་ཕྱིར། ཁ་ཅིག་མིག་རབ་རིབ་ཀྱིས་བསླད་པ་ལ
བརྟེན་ནས་བྱུང་བའི་རིག་པ་ཡིན་ན། འཁྲུལ་ཤེས་ཡིན་པས་ཁྱབ་ཟེར་ན། མིག
རབ་རིབ་ཀྱིས་བསླད་པ་ལས་བྱུང་བའི་གཟུགས་འཛིན་མིག་ཤེས་ཆོས་ཅན
དེར་ཐལ། དེའི་ཕྱིར། འདོད་ན། ལོག་ཤེས་སུ་ཐལ། འདོད་པ་གང་ཞིག །རྟོག་
མེད་ཀྱི་ཤེས་པ་ཡིན་པའི་ཕྱིར། འདོད་མི་ནུས་ཏེ། ཁྱོད་ཀྱི་ཞེན་ཡུལ་ཡོད་པའི་
ཕྱིར་ཏེ། གཟུགས་དེ་ཁྱོད་ཀྱི་ཞེན་ཡུལ་ཡིན་པའི་ཕྱིར།
༈ གཞུང་འདི་གྲུབ་མཐའ་སྨྲ་བ་གང་གི་དབང་དུ་བྱས་པ་ལ། ཁ་ཅིག་ན་རེ།
གཞུང་འདི་མདོ་སེམས་ཐུན་མོང་བའི་རང་གཞུང་རྣམ་དག་ཡིན་ནོ་ཟེར་ན།
དེ་མ་ཡིན་པར་ཐལ། གཞུང་འདིས་རྟོག་པ་དང་བྲལ་( ༡་༥ན)ཞིང་མ་འཁྲུལ་
བའི་རིག་པ་མངོན་སུམ་གྱི་མཚན་ཉིད་དུ་བསྟན་པ་གང་ཞིག །སེམས་ཙམ་
པས་དེ་དེའི་མཚན་ཉིད་དུ་ཁས་མི་ལེན་པའི་ཕྱིར་ཏེ། དང་པོ་གྲུབ་སྟེ། དེ་དེ་
ལྟར་དུ་སྟོན་པའི་བསྟན་བཅོས་རྣམ་འགྲེལ་གྱི་གཞུང་ཚིག་ཅིག་ཡོད་པའི་ཕྱིར་
གཞན་ཡང་། གཞུང་འདི་དེ་མ་ཡིན་པར་ཐལ། འདིས་གཟུང་དོན་ཅན་གྱི་
དབང་ཤེས་བསྟན་པ་གང་ཞིག །སེམས་ཙམ་པས་དེ་ཁས་མི་ལེན་པའི་ཕྱིར།
དང་པོ་གྲུབ་སྟེ། མངོན་སུམ་རྟོག་དང་བྲལ་བ་ནི། །ཞེས་པ་ནས། བྱེད་པ་ཡིན་
ཞེས་བརྗོད་ཟིན་ཏོ། །ཞེས་པའི་བར་གྱིས་གཟུང་དོན་ཅན་གྱི་དབང་མངོན་
བསྟན་པའི་ཕྱིར་ཏེ། དེའི་བར་གྱིས་གཞུང་དེ་གཟུང་དོན་ཅན་གྱི་དབང་
མངོན་འཆད་བྱེད་ཀྱི་གཞུང་ཡིན་པའི་ཕྱིར་ཏེ། སྔར་མྱོང་བ་ནི་འཛིན་པ་ན། །
ཞེས་པ་ནས། བཞག་དང་གཟུང་ཞེས་བརྗོད་པ་ཡིན། ཞེས་པའི་བར་འདི་
གཟུང་དོན་ཅན་གྱི་ཡིད་མངོན་འཆད་བྱེད་ཀྱི་གཞུང་ཡིན་པའི་ཕྱིར། བྱས་པ་
ལ་ཁོ་ན་རེ། མངོན་སུམ་རྟོག་དང་བྲལ་བར་ནི། །ཞེས་པ་ནས། བྱེད་པ་ཡིན་
ཞེས་བརྗོད་ཟིན་ཏོ། །ཞེས་པའི་བར་གྱིས་གཟུང་དོན་ཅན་གྱིས་དབང་མངོན་

འཆད་པ་དེ་མི་འཐད་པར་ཐལ། གལ་ཏེ་མངོན་སུམ་ཤེས་སྐྱེད་ལ། །ཞེས་པ་
ནས། གཟུང་དོན་ཅན་གྱི་དབང་མངོན་འཆད་པའི་ཕྱིར་ན་མ་ཁྱབ། རྟགས་
གྲུབ་སྟེ། དེ་ནས་དབང་ཤེས་ཀྱི་ཐ་སྙད་ལ་མི་འཐད་པ་རྩོད་སྤོང་འཆད་པའི་
ཕྱིར་རོ། །
༈ རང་ལུགས་བཞག་པ་ལ། མངོན་སུམ་ལ། མཚན་ཉིད། དབྱེ་བ། གྲངས་
ངེས། གོ་རིམས། ཞར་ལ་རྟོག་བྲལ་མ་འཁྲུལ་བའི་དོན་བཤད་པ་དང་ལྔ། དང་
པོ་ལ། (༡་༥་) ཚད་མ་མདོ་ལས་བསྟན་ཚུལ། རྣམ་འགྲེལ་ལས་བསྟན་ཚུལ།
རྣམ་ངེས་ལས་བསྟན་ཚུལ། རིགས་ཐིག་ལས་བསྟན་ཚུལ་དང་བཞི། དང་པོ་ནི།
དེ་ཉིད་ལས། རྟོག་པ་དང་བྲལ་ཞིང་མ་འཁྲུལ་བའི་རིག་པ། མངོན་སུམ་གྱི་
མཚན་ཉིད་དུ་བསྟན་པ་ཡིན་ཏེ། དེ་ཉིད་ལས། མིང་དང་རིགས་སོགས་སྦྱོར་བ་
ཡི། །རྟོག་པ་དང་བྲལ་མངོན་སུམ་མོ། །ཞེས་པས་མངོན་སུམ་གྱི་མཚན་ཉིད་ཀྱི་
ཟུར་དུ་རྟོག་བྲལ་སྨོས་དགོས་པ་དེ་དངོས་སུ་བསྟན། མདོ་རང་འགྲེལ་ལས།
ཤེས་པ་གང་ལ་རྟོག་པ་མེད་པ་དེ་ནི་མངོན་སུམ་མོ། །ཞེས་པས་དེའི་ཟུར་གྱི་
རིག་པ་དེ་དངོས་སུ་བསྟན་ཅིང་། མངོན་སུམ་ལྟར་སྣང་རབ་རིབ་བཅས། ཞེས་
པས་མངོན་སུམ་གྱི་མཚན་ཉིད་ཀྱི་ཟུར་དུ་མ་འཁྲུལ་བ་སྨོས་དགོས་པ་དེ། དོན་
གྱི་བསྟན་པ་ཡིན་ཏེ། འདིར་ནི་བཞི་པ་དམིགས་བསལ་ཏེ། ཞེས་སོགས་
གསུངས་པའི་ཕྱིར། འོ་ན། རབ་རིབ་བཅས། ཞེས་སྨོས་པ་ལ་དགོས་པ་གང་
ཡོད་ཅེ་ན། དེ་ལྟར་སྨོས་པ་ལ་དགོས་པ་ཡོད་དེ། རྟོག་མེད་ལོག་ཤེས་ཐམས་
ཅད་མངོན་སུམ་ལྟར་སྣང་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར།
བྱས་པ་ལ་ཁོ་ན་རེ། དེས་དེ་ལྟར་བསྟན་པ་མི་འཐད་པར་ཐལ། དེས་རབ་རིབ་
ཅན་གྱིས་དབང་ཤེས་ཁོ་ན་མངོན་སུམ་ལྟར་སྣང་དུ་བསྟན་པའི་ཕྱིར་ཟེར་ན།
དེ་ཁོ་ན་བསྟན་པ་མི་འཐད་པར་ཐལ། དེས་རྟོག་མེད་ལོག་ཤེས་ཐམས་ཅད་
མངོན་སུམ་ལྟར་སྣང་དུ་བསྟན་པའི་ཕྱིར། ཞེས་འཆད་པར་བྱེད་པ་ལ། དེ་ནི་

ཡོད་པ་དང་བཞི། དང་པོ་ནི། མིག་རབ་རིབ་ཀྱིས་བསླད་པ་ལ་བརྟེན་ནས་སྐྲ་
ཤད་འཛག་སྣང་གི་དབང་ཤེས་ལྟ་བུ། གཉིས་པ་ནི། མགལ་མེ་མྱུར་དུ་བསྐོར་
བ་ལས་འཁོར་ལོ་སྣང་བའི་དབང་ཤེས་ལྟ་བུ། གསུམ་པ་ནི། གྲུར་ཞུགས་པ་
ལས་ལྗོན་ཤིང་འགྲོར་སྣང་བའི་དབང་ཤེས་ལྟ་བུ། བཞི་པ་ནི། ཡིད་ཞེ་སྡང་
གིས་དཀྲུགས་པ་ལས་ས་གཞི་ཁ་དོག་དམར་པོར་སྣང་བའི་དབང་ཤེས་ལྟ་བུ་
ལ་བྱེད་པ་ཡིན་ནོ། །བཞི་པ་ནི། རིགས་ཐིག་ལས། རྟོག་པ་དང་བྲལ་ཞིང་མ་
འཁྲུལ་བའི་རིག་པ་དེའི་མཚན་ཉིད་དུ་དངོས་སུ་བསྟན་པ་ཡིན་པའི་ཕྱིར་ཏེ།
དེ་ཉིད་ལས། མངོན་སུམ་ནི་རྟོག་པ་དང་བྲལ་ཞིང་མ་འཁྲུལ་བའི་རིག་པའོ། །
ཞེས་པས་རྟོག་པ་དང་བྲལ་ཞིང་མ་འཁྲུལ་བའི་རིག་པ་དེའི་མཚན་ཉིད་དུ་
དངོས་སུ་བསྟན་པའི་ཕྱིར། འོ་ན། རྟོག་པ་དང་བྲལ་ཞིང་མ་འཁྲུལ་བའི་རིག་
པ་མངོན་སུམ་གྱི་མཚན་ཉིད་ཡིན་ན། དེ་མདོ་སེམས་ཐུན་མོང་བའི་དབང་དུ་
བྱས་པ་ཡིན་ནམ། དེ་གཉིས་ཀྱི་ནང་ནས་མདོ་སྡེ་པ་ཁོ་ནའི་དབང་དུ་བྱས་པ་
ཡིན་ཞེ་ན། འདི་སློབ་དཔོན་དུལ་བ་ལྷའི་བཞེད་པ་ལ། མདོ་སེམས་ཐུན་མོང་
བའི་དབང་དུ་བྱས་པ་ཡིན་ཏེ།། རྟོག་པ་དང་བྲལ་ཞིང་མ་འཁྲུལ་བའི་རིག་པ་
ཞེས་པའི་མ་འཁྲུལ་བའི་རིག་པའི་དོན་དེ་མི་བསླུ་བའི་རིག་པ་ལ་བྱེད་པ་
སེམས་ཙམ་པས་( ༡༠ ༧ན) ཀྱང་མངོན་སུམ་གྱི་ཚད་མ་ཡིན་ན། མི་བསླུ་བའི་
རིག་པ་ཡིན་པས་ཁྱབ་པ་ཁས་ལེན་པའི་ཕྱིར་ཞེས་ཟེར་། འོ་ན། མ་འཁྲུལ་བའི་
རིག་པ་ཞེས་པའི་དོན་མི་བསླུ་བའི་རིག་པ་ལ་བྱེད་པ་མི་འཐད་པར་ཐལ། ཇི་
བཞིན་མངོན་ཞེན་མིན་པའི་ཕྱིར། ཞེས་སོགས་ཀྱིས་རྗེས་དཔག་འཁྲུལ་ཤེས་སུ་
བསྟན་པའི་ཕྱིར། རང་ལུགས་ནི། རྟོག་པ་དང་བྲལ་ཞིང་མ་འཁྲུལ་བའི་རིག་པ་
མངོན་སུམ་གྱི་མཚན་ཉིད་ཡིན་པ་དེ། མདོ་སེམས་གཉིས་ཀྱི་ནང་ནས་མདོ་སྡེ་
པ་ཁོ་ནའི་དབང་དུ་བྱས་པ་ཡིན་ཏེ། སེམས་ཙམ་པས་ཚུར་མཐོང་གི་རྒྱུད་ཀྱི་
དབང་ཤེས་ཡིན་ན། འཁྲུལ་ཤེས་ཡིན་པས་ཁྱབ་པ་ཁས་ལེན་པའི་ཕྱིར། འོ་ན་

སེམས་ཙམ་པས་འདོད་པའི་མངོན་སུམ་གྱི་མཚན་ཉིད་ཅིག་སྡེ་བདུན་གང་
ནས་ཀྱང་མ་བཤད་པར་འགྱུར་རོ་ཞེ་ན་སྐྱོན་མེད་དེ། རྣམ་ངེས་ལས། གཞན་
ནི་བག་ཆགས་བརྟན་པའི་ཕྱིར། །འཁོར་བ་ཇི་སྲིད་མི་འབྲལ་བར། །ཞེས་དང༌།
ཐ་སྙད་མི་བསླུ་བ་ལ་བརྟེན་ནས་འདིར་ཚད་མ་ཡིན་ལ། ཞེས་རྟོག་པ་དང་
བྲལ་ཞིང་བག་ཆགས་བརྟན་བྱུང་གི་རིག་པ་དེ་སེམས་ཙམ་པས་མངོན་སུམ་
གྱི་མཚན་ཉིད་དུ་འདོད་པར་བསྟན་པའི་ཕྱིར། དེ་སྐད་དུ་ཡང་རྗེ་བཙུན་ས་
པཎ་གྱིས། བག་ཆགས་བརྟན་དང་མི་བརྟན་ལས། །བདེན་དང་རྫུན་པའི་རྣམ་
བཞག་བྱེད། །ཅེས་གསུངས་པའི་ཕྱིར། དེས་ན་སེམས་ཙམ་པས་ཟླ་བ་གཉིས
སྣང་གི་དབང་ཤེས་ལྟ་བུ་དེ་བག་ཆགས་བརྟན་བྱུང་གི་རིག་པ་མ་ཡིན་པར་
ཁས་ལེན་པ་ཡིན་ཏེ།( ༡་༧་) དེས་ཟླ་བ་གཉིས་སྣང་གི་དབང་ཤེས་ཀྱི་བག་
ཆགས་དེ་བག་ཆགས་མི་བརྟན་པར་ཁས་ལེན་པའི་ཕྱིར། དེས་དེ་འདྲའི་
དབང་ཤེས་རྒྱུན་མི་བརྟན་པའི་དབང་ཤེས་སུ་ཁས་ལེན་པའི་ཕྱིར། སེམས་
ཙམ་པས་གཟུགས་འཛིན་དབང་ཤེས་ལྟ་བུ་དེ་བག་ཆགས་བརྟན་བྱུང་གི་རིག་
པར་ཁས་ལེན་པ་ཡིན་ཏེ། དེས་གཟུགས་མཐོང་བ་གོམས་པའི་བག་ཆགས་ངེ་
བག་ཆགས་བརྟན་པར་ཁས་ལེན་པའི་ཕྱིར། དེས་གཟུགས་འཛིན་དབང་ཤེས་
དེ་རྒྱུན་བརྟན་པའི་དབང་ཤེས་སུ་ཁས་ལེན་པའི་ཕྱིར། འོ་ན། རྟོག་པ་དང་
བྲལ་ཞིང་མ་འཁྲུལ་བའི་རིག་པ་མངོན་སུམ་གྱི་མཚན་ཉིད་ཡིན་ན། མངོན་
སུམ་གྱི་མཚན་ཉིད་ཀྱི་ཟུར་དུ་རྟོག་བྲལ་དང་མ་འཁྲུལ་བའི་རིག་པ་གཉིས་ཀ་
སྨོས་པ་ལ་དགོས་པ་གང་ཡོད་ཅེ་ན། དེ་ཡང་མངོན་སུམ་གྱི་མཚན་ཉིད་ཀྱི་
ཟུར་དུ་མ་འཁྲུལ་བའི་རིག་པ་སྨོས་པ་དེ་ནི་གཙོ་བོར་མངོན་སུམ་གྱི་རིགས་མི་
མཐུན་སེལ་བའི་དབང་དུ་བྱས་པ་ཡིན་ཏེ། དེ་ལྟར་སྨོས་པ་དེ་ནི་གཙོ་བོར་
རྗེས་དཔག་མ་འཁྲུལ་བའི་རིག་པ་ཡིན་པ་བཅད་པའི་ཕྱིར་དུ་སྨོས་པ་ཡིན་
པའི་ཕྱིར། དེའི་མཚན་ཉིད་ཀྱི་ཟུར་དུ་རྟོག་བྲལ་སྨོས་པ་ནི། མངོན་སུམ་ལ་

གཙོ་བོར་ལོག་རྟོག་སེལ་བའི་དབང་དུ་བྱས་པ་ཡིན་ཏེ། དེ་ལྟར་སྨོས་པ་དེ་ནི་
རིག་པ་ཅན་པ་ལ་སོགས་པས་ཟླ་བ་གཉིས་སྣང་གི་དབང་ཤེས་དེ་རྟོག་མེད་ཀྱི་
་ཡིན་པས་མངོན་སུམ་ཡིན་ནམ་སྙམ་པའི་ལོག་རྟོག་ཡོད་པས། ལོག་
རྟོག་དེ་གཙོ་བོར་སེལ་བའི་ཕྱིར་དུ་སྨོས་པའི་ཕྱིར་ཏེ། མངོན་སུམ་གྱི་མཚན་
ཉིད་ཀྱི་ཟུར་དུ་རྟོག་བྲལ་སྨོས་པ་དང་མ་འཁྲུལ་བའི་རིག་པ་སྨོས་པ་གཉིས་
ཀས་མངོན་སུམ་གྱི་རིགས་མི་( ༡་༨ན) མཐུན་དང་ལོག་རྟོག་སེལ་བ་ཡིན་ནོ། །
གཉིས་པ། མངོན་སུམ་ལ་དབྱེ་ན། དབང་མངོན། ཡིད་མངོན། རང་རིག་
མངོན་སུམ། རྣལ་འབྱོར་མངོན་སུམ་དང་བཞི་ཡོད་དེ། རྗེ་བཙུན་ས་པཎ་གྱིས།
མངོན་སུམ་བཞི་པོ་མདོ་སྡེ་ལུགས། །བྱེ་བྲག་སྨྲ་གསུམ་རྣམ་རིག་གཉིས། །ཞེས་
གསུངས་པའི་ཕྱིར། གསུམ་པ་གྲངས་ངེས་ནི། མངོན་སུམ་དེ་ལ་དེ་བཞིར་
གྲངས་ངེས་པ་ཡིན་ཏེ། དེ་ལ་དེ་བཞིར་དབྱེར་ཡོད། དེ་ལས་མང་མི་དགོས་
ཤིང་དེ་བཞི་ལས་ཉུང་ན་མི་འདུ་བའི་ཕྱིར། བཞི་པ་གོ་རིམ་ནི། དབང་མངོན་
སོགས་གསུམ་དང་པོར་བསྟན། དེའི་རྗེས་སུ་རྣལ་འབྱོར་མངོན་སུམ་སྟོན་པའི་
གོ་རིམ་ནི། དམན་མཆོག་གི་རིམ་པའི་དབང་དུ་བྱས་པ་ཡིན་ཏེ། ་དང་པོ་
གསུམ་རྒྱུད་ལྡན་གྱི་སོ་སྐྱེ་དང་འཕགས་པ་གཉིས་ཀ་ཡོད་པས་དམན་པ་དེ་
དང་པོར་བསྟན། རྣལ་འབྱོར་མངོན་སུམ་དེ་འཕགས་པ་ཁོ་ནའི་རྒྱུད་ལ་ཡོད་
པས་མཆོག་དེ་རྗེས་སུ་བསྟན་པ་ཡིན་པའི་ཕྱིར། དང་པོ་གསུམ་པོ་དེ་ཡང་དང་
པོར་དབང་མངོན་དང་ཡིད་མངོན་བསྟན་དེའི་རྗེས་སུ་རང་རིག་མངོན་སུམ་
སྟོན་པའི་གོ་རིམ་དེ། མྱོང་བྱ་མྱོང་བྱེད་ཀྱི་གོ་རིམ་གྱི་དབང་དུ་བྱས་པ་ཡིན་ཏེ།
དབང་ཡིད་གཉིས་རང་ཉམས་སུ་མྱོང་བའི་རང་རིག་གི་མྱོང་བྱ་ཡིན་པའི་རྒྱུ་
མཚན་གྱིས་དང་པོར་བསྟན། དེ་ཉམས་སུ་མྱོང་བའི་རང་རིག་དེ་དེ་གཉིས་
མྱོང་བྱེད་ཀྱི་ཤེས་པ་ཡིན་པས་རྗེས་སུ་བསྟན་པ་ཡིན་པའི་ཕྱིར། དང་པོ་དེ་
གཉིས་ཡང་དབང་མངོན་དང་པོར་བསྟན། དེའི་རྗེས་སུ་ཡིད་མངོན་སྟོན་པའི་

གོ་རིམ་ནི། རྒྱུ་འབྲས་དོན་གྱི་རིམ་པའི་དབང་དུ་བྱས་པ་ཡིན་ཏེ། ཚུར
( ༡ ༠ ༨བ)མཐོང་གི་རྒྱུད་ཀྱི་གཟུགས་འཛིན་དབང་མངོན་དེ་དེའི་རྒྱུད་ཀྱི་
གཟུགས་འཛིན་ཡིད་མངོན་གྱི་རྒྱུ་ཡིན་པའི་ཕྱིར། ཞར་ལ་རྟོག་བྲལ་མ་འཁྲུལ་
པའི་དོན་བཤད་པ་ནི། སྒྲ་དོན་འདྲེས་རུང་དུ་འཛིན་པའི་རིགས་སུ་གནས་
པའི་ཞེན་རིག་དེ་རྟོག་པའི་མཚན་ཉིད། དེ་དང་བྲལ་བ་རྟོག་བྲལ་གྱི་མཚན་
ཉིད་ཡིན་ནོ། །སྒྲ་སྤྱི་དང་དོན་སྤྱིའི་ཁྱད་པར་གང་ཞེ་ན། དེ་ཡང་བུམ་པའི་བརྡ་
ལ་མ་བྱང་བའི་བྱིས་པ་ཆུང་ངུའི་རྒྱུད་ཀྱི་བུམ་པ་ཞེས་པའི་ངག་ལ་བརྟེན་ནས་
སྐྱེས་པའི་བུམ་འཛིན་རྟོག་པ་ལ་བུམ་པར་སྣང་བ་དེ་སྒྲ་སྤྱི་རྐྱང་པ་ཡིན་ཏེ། དེ་
འདྲའི་རྟོག་པ་དེ་ལ་བུམ་པ་ལྟོ་ལྡིར་བར་མི་སྣང་བའི་ཕྱིར། དེའི་བརྡ་ལ་བྱང་
བའི་བྱིས་པ་ཆུང་ངུའི་རྒྱུད་ཀྱི་བུམ་འཛིན་དབང་མངོན་ལ་བརྟེན་ནས་སྐྱེས་
པའི་བུམ་པར་སྣང་བ་དེ་དོན་སྤྱི་ཡིན་ཏེ། དེ་འདྲའི་བུམ་འཛིན་རྟོག་པ་ལ་
བུམ་པ་ལྟོ་ལྡིར་བར་སྣང་བའི་ཕྱིར། བུམ་པའི་བརྡ་ལ་བྱང་བའི་བརྡ་བྱང་རྒན་
པོའི་རྒྱུད་ཀྱི་བུམ་འཛིན་མིག་ཤེས་ལ་བརྟེན་ནས་སྐྱེས་པའི་བུམ་འཛིན་རྟོག་
པ་ལ་བུམ་པར་སྣང་བ་དེ་སྒྲ་སྤྱི་དང་དོན་སྤྱི་གཉིས་ཀ་ཡིན། མངོན་སུམ་དང་
རྗེས་དཔག་གང་རུང་གང་ཞིག་རང་ཉིད་འཁྲུལ་རྒྱུ་བཞི་པོ་གང་རུང་གིས་
འཁྲུལ་བར་མ་སྐྱེད་ཅིང་། རང་གི་སྣང་ཡུལ་དུ་གྱུར་པའི་རང་མཚན་ལ་མ་
འཁྲུལ་པའི་རིག་པ་དེ། མ་འཁྲུལ་བའི་ཤེས་པའི་མཚན་ཉིད་ཡིན་ནོ། །
རྩོད་པ་སྤོང་བ་ལ་ཁ་ཅིག་ན་རེ། རྟོག་པ་དང་བྲལ་ཞིང་མ་འཁྲུལ་བའི་
རིག་པ་དེ། མདོ་སེམས་གཉིས་ཀྱི་ནང་ནས་མདོ་སྡེ་པ་ཁོ་ནའི་མངོན་སུམ་གྱི་
མཚན་ཉིད་དུ་ཁས་ལེན་པ་མ་ཡིན་པར་ཐལ། སེམས་ཙམ་རྣམ་བདེན་པས་
ཀྱང་དེ་འདྲའི་རིགས་མངོན་སུམ་( ༡་༩ན) གྱི་མཚན་ཉིད་དུ་ཁས་ལེན་པའི་
ཕྱིར་ཏེ། དེས་མངོན་སུམ་ལ་རྟོག་བྲལ་གྱི་ཁྱབ་པ་ཡང་ཁས་ལེན། དེས་དེ་ལ་མ་
འཁྲུལ་བའི་ཁྱབ་པ་ཡང་ཁས་ལེན་པའི་ཕྱིར་ན་མ་ཁྱབ་བོ། །འོ་ན། མདོ་སེམས་

ཞིག་དེ་དེའི་ཡུལ་གྱི་གཙོ་བོ་ཡིན་པའི་ཕྱིར་ན་མ་ཁྱབ། རྩ་བར་འདོད་ན། དེ་
རང་གི་སྣང་ཡུལ་ལ་མ་འཁྲུལ་བའི་དེར་ཐལ། འདོད་པའི་ཕྱིར། འདོད་ན།
བུམ་འཛིན་རྟོག་པ་དེ་རང་གི་སྣང་ཡུལ་ལ་དེར་ཐལ། འདོད་པའི་ཕྱིར། ཁ་
ཅིག་ན་རེ། སེམས་ཙམ་པ་དེས་ཟླ་བ་གཉིས་སྣང་གི་དབང་ཤེས་དེ། བག་
ཆགས་བརྟན་བྱུང་གི་རིག་པར་ཁས་ལེན་པར་ཐལ། དེས་ཟླ་བ་གཉིས་སྣང་གི་
དབང་ཤེས་ཉམས་སུ་མྱོང་བའི་རང་རིག་དེ། བག་ཆགས་བརྟན་བྱུང་གི་རིག་
པར་ཁས་ལེན་པ་གང་ཞིག །དེས་དེའི་རྒྱུར་གྱུར་པའི་བག་ཆགས་དང་། ། དེ་
ཉམས་སུ་མྱོང་བའི་རང་རིག་གི་རྒྱུར་གྱུར་པའི་བག་ཆགས་གཉིས་ཡིན་ཁྱབ་
མཉམ་དུ་ཁས་ལེན་པའི་ཕྱིར་ན་མ་ཁྱབ། རྟགས་གྲུབ་སྟེ། སེམས་ཙམ་པ་དེས
དེ་གཉིས་ཀྱི་རྒྱུ་གཉིས་ཡིན་ཁྱབ་མཉམ་དུ་ཁས་ལེན་པའི་ཕྱིར།
༈ ཁྱད་པར་དང་ནི་ཁྱད་པར་གཞི། །ཞེས་སོགས་རྐང་པ་ཕྱེད་དང་ལྔའི་
སྐབས་སུ། སྦྱོར་བ་ནི། ལྷས་སྦྱིན་གྱི་རྒྱུད་ཀྱི་ཆོས་བཞི་བསྡོམས་( ༡༡་ན)ནས་
འཛིན་པའི་རྟོག་པ་ཆོས་ཅན། རང་གི་རྒྱུར་གྱུར་པའི་ཆོས་བཞི་སོ་སོར་འཛིན་
པའི་བློ་སྔོན་དུ་སོང་བ་ཡིན་ཏེ། ཆོས་བཞི་བསྡོམས་ནས་འཛིན་པའི་ཞེན་རིག་
དོན་མཐུན་ཡིན་པའི་ཕྱིར། དཔེར་ན། སྐྱེས་བུ་དབྱུག་པ་ཅན་དུ་འཛིན་པའི་
ཞེན་རིག་དོན་མཐུན་སྐྱེ་བ་ལ། སྐྱེས་བུ་དང་དབྱུག་པ་གཉིས་སོ་སོར་རྟོགས་
པའི་བློ་སྔོན་དུ་འགྲོ་དགོས་པའི་དཔེ་འདི་བཞིན་ནོ། །ཆོས་བཞི་པོ་དེ་གང་ཞེ་
ན། ཁྱད་གཞི། ཁྱད་ཆོས། དེ་གཉིས་ཀྱི་འབྲེལ་བ། དེ་གཉིས་ཀྱི་ཐ་སྙད་རྣམས་
ལ་བྱེད་པ་ཡིན་ནོ། །
༈ མཐའ་དཔྱད་པ་ལ། ཁ་ཅིག་ན་རེ། སྒྲ་དོན་འདྲེས་རུང་དུ་འཛིན་པའི་
ཞེན་རིག་རྟོག་པའི་མཚན་ཉིད། མིང་དོན་བསྲེས་ནས་འཛིན་པའི་ཞེན་རིག་
མིང་སྦྱོར་རྟོག་པའི་མཚན་ཉིད། ཁྱད་གཞི་ལ་ཁྱད་ཆོས་སྦྱར་ནས་འཛིན་པའི་
ཞེན་རིག་དེ། དོན་སྦྱོར་རྟོག་པའི་མཚན་ཉིད་ཡིན་ནོ་ཟེར་ན། དེ་ལ་རྗེས་

རིགས་པ་བཤད་པ་དང་། དེ་མིང་སྦྱོར་རྟོག་བྲལ་དུ་སྒྲུབ་བྱེད་ཀྱི་རིགས་པ་
བཤད་པ་དང་། དེ་རྟོག་པ་ཡིན་པ་ལ་གནོད་བྱེད་བསྟན་པ་དང་བཞི་ཡོད་པ་
ལས། གཟུགས་འཛིན་དབང་ཤེས་དོན་སྦྱོར་རྟོག་བྲལ་དུ་སྒྲུབ་བྱེད་ཀྱི་རིགས་
པ་དེ། ཁྱད་པར་དང་ནི་ཁྱད་པར་གཞི། །ཞེས་པ་ནས། ལྡོག་པ་ཉིད་ལ་སྒྲ་སྦྱོར་
ཕྱིར། །ཞེས་པའི་བར་གྱིས་བཤད་ནས། གཟུགས་འཛིན་དབང་( ༡ ༡ ༡ན)ཤེས་
མིང་སྦྱོར་རྟོག་བྲལ་དུ་སྒྲུབ་བྱེད་ཀྱི་རིགས་པ་དེ་འཆད་པར་བྱེད་པ་ལ། བརྡ་
དྲན་པ་ཡི་རྒྱུ་ཅན་གྱི། །ཞེས་པ་ནས། འཇུག་འགྱུར་ཕྱི་རོལ་མཐོང་མི་འགྱུར། །
ཞེས་པའི་བར་བྱུང༌། དེ་ཡང་གཟུགས་འཛིན་དབང་ཤེས་དེ་མིང་སྦྱོར་རྟོག་པ་
མ་ཡིན་ཏེ། དེ་སྒྲ་དོན་འདྲེས་རུང་དུ་འཛིན་པའི་རིགས་སུ་གནས་པའི་ཞེན་
རིག་གིས་སྟོང་པའི་ཕྱིར། དེ་གཟུགས་ལ་བརྡ་སྦྱོར་བའི་རྟོག་པ་མ་ཡིན་པའི་
ཕྱིར་དང་། དེ་ཕྱི་རོལ་དོན་གྱི་གཟུགས་མངོན་སུམ་དུ་རྟོགས་པའི་ཤེས་པ་ཡིན
པའི་ཕྱིར། ཞེས་པའི་རིགས་པ་གསུམ་ཡོད་པ་ལས། དང་པོ་དེ་འཆད་པར་བྱེད
པ་ལ། དང་པོ་དྲན་པ་ཡི། ཞེས་སོགས་རྐང་པ་གཉིས་བྱུང་། གཉིས་པ་འཆད་
པར་བྱེད་པ་ལ། གཞན་ལ་འཇུག་སེམས་ཅན་གྱི་ཡང་། །ཞེས་སོགས་རྐང་པ་
བཞི་བྱུང༌། རིགས་པ་གསུམ་པ་འཆད་པར་བྱེད་པ་ལ། གང་ལ་སྒྲ་ནི་ངེས་
འགོད་པ་། །ཞེས་སོགས་རྐང་པ་བཞི་བྱུང༌། གཟུགས་འཛིན་དབང་ཤེས་མིང་
སྦྱོར་རྟོག་པ་ཡིན་པ་ལ་གནོད་བྱེད་སྟོན་པ་ལ། རྒྱས་པར་བཤད་པ་དང་། དོན་
བསྡུ་བ་གཉིས། དང་པོ་ལ། གཟུགས་འཛིན་དབང་ཤེས་མྱོང་བྱེད་ཀྱི་ཤེས་པ་
མེད་པར་ཐལ་བ་དང་། འདས་པའི་དུས་ཀྱི་དོན་རིག་པའི་མངོན་སུམ་མེད་
པར་ཐལ་བ་དང་། རང་མཚན་མངོན་སུམ་གྱི་རྟོགས་པའི་ཚད་མ་མེད་པར་
ཐལ་བ་དང་། གཟུགས་འཛིན་དབང་ཤེས་ཀྱིས་གཟུགས་འཛིན་པ་གཟུགས་ཀྱི་
བརྡ་དྲན་པ་ལ་ལྟོས་པར་ཐལ་བའི་རིག་པ་བཞི་ཡོད་པ་ལས། དང་པོ་ནི། འོ་ན།
གཟུགས་འཛིན་དབང་ཤེས་མྱོང་བྱེད་ཀྱི་ཤེས་པ་མེད་པར་ཐལ། རྟོག་མེད་ཀྱེ་

ཤེས་པ་མེད་པའི་( ༡༡༡་) ཕྱིར། ཤེས་པ་ཡིན་ན་རྟོག་པ་ཡིན་དགོས་པའི་ཕྱིར།
རྟགས་ཁས་བླངས། ཞེས་འཆད་པར་བྱེད་པ་ལ། གཟུགས་ལ་གཟུགས་ཞེས་
མཐོང་བ་ན། །ཞེས་སོགས་རྐང་པ་བཞི་བྱུང༌། དེ་ལྟར་བྱས་པ་ལ་ཁོ་ན་རེ།
གཟུགས་འཛིན་དབང་ཤེས་མྱོང་བྱེད་ཀྱི་ཤེས་པ་ཡོད་དེ། གཟུགས་འཛིན་
དབང་ཤེས་དེ་ཀ་ཁོ་རང་མྱོང་བྱེད་ཀྱི་ཤེས་པ་ཡིན་པའི་ཕྱིར། ཞེས་པའི་འདོད་
པ་བརྗོད་པར་བྱེད་པ་ལ། དེ་ཉིད་ཀྱིས་མྱོང་ཡིན་ན་ནི། །ཞེས་པ་འདི་བྱུང་། དེ་
དགག་པར་བྱེད་པ་ལ། རྟོག་གཉིས་ཅིག་ཅར་མཐོང་བ་མེད། ཅེས་པ་འདི་
བྱུང་། གཟུགས་འཛིན་དབང་ཤེས་ཁོ་ཁོ་རང་མྱོང་བྱེད་ཀྱི་ཤེས་པ་ཡིན་པར་
བཀག་པ་ལ་དགོས་པ་གང་ཡོད་ཅེ་ན། དེ་ལྟར་བཀག་པ་ལ་དགོས་པ་ཡོད་དེ།
གཟུགས་འཛིན་དབང་ཤེས་ལ་མྱོང་བྱེད་དོན་གཞན་ཡོད་པ་བཀག་པར་བྱ་
བའི་ཆེད་ཡིན་པའི་ཕྱིར། ཞེས་འཆད་པར་བྱེད་པ་ལ། དེས་ནི་དུས་མཚུངས་
རྣམ་པར་ཤེས། །ཞེས་པ་རྐང་པ་གཉིས་བྱུང༌། གལ་ཏེ་ཁོ་ན་རེ། གཟུགས་
འཛིན་དབང་ཤེས་མྱོང་བྱེད་ཀྱི་ཤེས་པ་མེད་དོ་ཞེ་ན། འོ་ན། གཟུགས་འཛིན་
དབང་ཤེས་དྲན་པའི་ཤེས་པ་མེད་པར་ཐལ། གཟུགས་འཛིན་དབང་ཤེས་མྱོང་
བྱེད་ཀྱི་ཤེས་པ་མེད་པའི་ཕྱིར། རྟགས་ཁས། ཞེས་འཆད་པར་བྱེད་པ་ལ།
འདས་པ་ལ་ནི་དྲན་པར་འགྱུར། །ཞེས་སོགས་རྐང་པ་གཉིས་བྱུང་། གཞན་
ཡང་། ལྷས་སྦྱིན་གྱིས་མཆོད་སྦྱིན་གྱི་བློ་རྟོགས་པ་དང་། ལྷས་སྦྱིན་གྱི་རྒྱུད་ཀྱི་བློ་
རྟོགས་པའི་ཚུལ་གཅིག་མེད་པར་ཐལ། ལྷས་སྦྱིན་གྱི་རྒྱུད་ལ་ལྷས་སྦྱིན་གྱི་བློ་
མྱོང་བྱེད་ཀྱི་ཤེས་པ་མེད་པའི་ཕྱིར། རྟགས་ཁས། ཞེས་( ༡༡༢ན)འཆད་པར་
བྱེད་པ་ལ། རང་བློའི་བློ་དང་གཞན་གྱི་བློ། །ཞེས་སོགས་རྐང་པ་གཉིས་བྱུང་།
རིགས་པ་གཉིས་པ་འཆད་པར་བྱེད་པ་ལ། དོན་རིག་འདས་པ་དཔེ་དག་
དང་། །ཞེས་སོགས་རྐང་པ་བཞི་བྱུང༌། དེའི་རྩོད་སྤོང་འཆད་པར་བྱེད་པ་ལ།
གལ་ཏེ་དེ་ཡི་ངོ་བོར་ནི། །ཞེས་སོགས་རྐང་པ་བཞི་བྱུང༌། དེ་ལྟར་ན་མངོན་

སུམ་ཡིན་ན། རྟོག་མེད་ཀྱི་ཤེས་པ་ཡིན་པས་ཁྱབ་པའི་གྲུབ་དོན་དེ་འཆད་པར་
བྱེད་པ་ལ། ཇི་ལྟར་རང་གི་ཡུལ་ཅན་གྱི། །ཞེས་སོགས་རྐང་པ་བཞི་བྱུང་།
རིགས་པ་གསུམ་པ་ནི། འོ་ན། གཟུགས་མངོན་སུམ་གྱི་རྟོག་པའི་ཚད་མ་མེད་
པར་ཐལ། རྟོག་མེད་ཀྱི་ཤེས་པ་མེད་པའི་ཕྱིར། བྱས་པ་ལ་ཁོ་ན་རེ། གཟུགས་
འཛིན་རྟོག་པ་དེ་གཟུགས་མངོན་སུམ་གྱི་རྟོགས་པའི་ཤེས་པ་ཡིན་ནོ་ཟེར་ན།
དེ་དེ་འདྲའི་ཤེས་པ་མ་ཡིན་པར་ཐལ། གཟུགས་ཞེས་པའི་ངག་དེ། གཟུགས་
དོན་དམ་པར་བརྗོད་པའི་ངག་མ་ཡིན་པ་གང་ཞིག །དེ་གཉིས་རང་ཡུལ་ལ་
འཇུག་ཚུལ་མཚུངས་པའི་ཕྱིར། ཞེས་འཆད་པར་བྱེད་པ་ལ། སྤྱི་བརྗོད་ངང
ཚུལ་ཅན་སྒྲ་དང༌། །ཞེས་སོགས་རྐང་པ་བཞི་བྱུང༌། དེ་ལྟར་བྱས་པ་ལ་ཁོ་ན་རེ
གཟུགས་འཛིན་རྟོག་པ་དེ་གཟུགས་མངོན་སུམ་དུ་རྟོག་པའི་ཤེས་པ་ཡིན་ནོ་
ཟེར་ན། དེ་མ་ཡིན་ཏེ། གཟུགས་ཞེས་པའི་ངག་དེ་གཟུགས་དོན་སྤྱིའི་ཚུལ་
གྱིས་བརྗོད་པའི་ངག་ཡིན་པ་གང་ཞིག །དེ་གཉིས་རང་ཡུལ་ལ་འཇུག་ཚུལ་
མཚུངས་པའི་ཕྱིར། བྱས་པ་ལ་ཁོ་ན་རེ། གཟུགས་འཛིན་དབང་ཤེས་སྐད་
ཅིག་དང་པོ་དེ་གཟུགས་མངོན་སུམ་དུ་རྟོགས་པའི་རྟོག་མེད་ཀྱི་ཤེས་པ་ཡིན།
གཉིས་པ་ཕན་ཆད་( ༡ ༡ ༢་) རྟོག་པ་ཡིན་པའི་ཕྱིར། ཞེས་པའི་འདོད་ང ་
བརྗོད་པར་བྱེད་པ་ལ། གལ་ཏེ་རྟོག་མེད་འགའ་ཞིག་ཀྱང་། །ཞེས་པ་འདི་བྱུང་།
དེ་ལ་གཟུགས་འཛིན་དབང་མངོན་སྐད་ཅིག་དང་པོ་གཟུགས་མངོན་སུམ་དུ་
རྟོགས་པའི་རྟོག་མེད་ཀྱི་ཤེས་པ་ཡིན་ལ། དེ་གཉིས་པ་ཕན་ཆད་རྟོག་པར་
འཆད་པ་མི་འཐད་པར་ཐལ། གཟུགས་འཛིན་དབང་མངོན་སྐད་ཅིག་དང་པོ་
དང་གཉིས་པ་ལ་སོགས་པ་རྣམས། རང་གི་རྐྱེན་གསུམ་ལས་སྐྱེས་པ་རྣམས་
མཚུངས་པའི་ཕྱིར། ཞེས་འཆད་པར་བྱེད་པ་ལ། ཡོད་ན་དེ་དང་མཚུངས་རྒྱུ་
ཅན། །ཞེས་སོགས་རྐང་པ་གསུམ་བྱུང་། རིགས་པ་བཞི་པ་ནི། འོ་ན། གཟུགས་
འཛིན་དབང་མངོན་དེ་གཟུགས་གཟུང་དོན་དུ་བྱས་པས་ལ་མི་སྐྱེ་བར་

འཆད་པར་བྱེད་པ་( ༡ ༡ ༤ན)ལ། བརྡ་དྲན་ཇི་ལྟར་བརྡར་བཏགས་པ། །ཞེས་
སོགས་རྐང་པ་བཞི་བྱུང་། དེ་ལྟར་བྱས་པ་ལ་ཁོ་ན་རེ། གཟུགས་འཛིན་དབང་
ཤེས་དེ་རྟོག་པ་ཡིན་ཏེ། དེ་གཟུགས་སྤྱི་རྟག་དངོས་གཟུང་དོན་བྱེད་པའི་ཤེས་
པ་ཡིན་པའི་ཕྱིར། ཞེས་འདོད་པ་བརྗོད་པར་བྱེད་པ་ལ། སྤྱི་ཙམ་འཛིན་པ་
ཡིན་ན་ནི། །ཞེས་པ་འདི་བྱུང༌། འོ་ན། གཟུགས་འཛིན་དབང་ཤེས་དེས།
གཟུགས་གཟུང་དོན་དུ་བྱེད་པ་མ་ཡིན་པར་ཐལ། དེ་གཟུགས་སྤྱི་རྟག་དངོས་
ཙམ་གཟུང་དོན་དུ་བྱེད་པའི་ཤེས་པ་ཡིན་པའི་ཕྱིར། རྟགས་ཁས། ཞེས་འཆད་
པརབྱེད་པ་ལ། ཁྱད་པར་ལ་ལྟོས་མི་རུང་ངོ༌། །ཞེས་སོགས་གསུངས་སོ། །དེ་
ཐམས་ཅད་ཀྱི་དོན་བསྡུ་འཆད་པར་བྱེད་པ་ལ། དེ་ཕྱིར་མིག་དང་གཟུགས་
དག་ལ། །ཞེས་སོགས་རྐང་པ་གཉིས་བྱུང༌། འདིའི་སྐབས་སུ་རང་རེས།
གཟུགས་འཛིན་དབང་ཤེས་དེ། རང་གི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་མིག་དབང་གཟུགས་ཅན་པ་དང་། རང་གི་དམིགས་རྐྱེན་དུ་གྱུར་
པའི་གཟུགས་ལས་སྐྱེས་པར་ཁས་བླངས་པ་ལ། ཁོ་ན་རེ། འོ་ན། གཟུགས་
འཛིན་དབང་ཤེས་དེ་ལ། མིག་ཤེས་ཞེས་བརྗོད་ནས། གཟུགས་ཤེས་ཞེས་མ་
བརྗོད་པ་མི་འཐད་པར་ཐལ། གཟུགས་འཛིན་དབང་ཤེས་དེ། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་མིག་དབང་གཟུགས་ཅན་པ་དང་།
རང་གི་དམིགས་རྐྱེན་དུ་གྱུར་པའི་གཟུགས་ལས་སྐྱེས་པར་མཚུངས་པའི་ཕྱིར།
ཞེས་པའི་འདོད་པ་བརྗོད་པར་བྱེད་པ་ལ། གལ་ཏེ་མངོན་སུམ་ཤེས་བསྐྱེད་ལ ༎
ཞེས་སོགས་རྐང་པ་བཞི་བྱུང་། དེའི་ལན་ནི། ( ༡༡༤་) གཟུགས་འཛིན་དབང་
ཤེས་ཆོས་ཅན་། གཟུགས་འཛིན་དབང་ཤེས་ཞེས་པའི་བརྡ་སྦྱར་བར་འོས་པ་
ཡིན་ཏེ། གཟུགས་འཛིན་དབང་ཤེས་ཞེས་པའི་ངག་ལས་ཐུན་མོང་མ་ཡིན་
པར་གོ་ནུས་ཡིན་པའི་ཕྱིར། ཞེས་འཆད་པར་བྱེད་པ་ལ། གོ་བར་བྱེད་པ་ཉིད་
མཐོང་ནས། །ཞེས་སོགས་རྐང་པ་གཉིས་བྱུང༌། འདིའི་རྟགས་སྒྲུབ་པ་ནི།

གཟུགས་འཛིན་དབང་ཤེས་ཞེས་བརྡ་སྦྱར་འོས་པ་གང་ཞིག །གཟུགས་འཛིན་
དབང་ཤེས་ཞེས་པའི་ངག་ལས་ཐུན་མོང་མ་ཡིན་པར་གོ་ནུས་དེའི་ཁྱབ་བྱེད་
ཡིན་པའི་ཕྱིར་ཏེ། དེ་ཁྱོད་ཀྱི་ཁྱབ་བྱ་ཡིན་པའི་ཕྱིར། ཞེས་འཆད་པར་བྱེད་པ་
ལ། དབང་པོའི་ཐ་སྙད་ལ་དེ་ཡོད། །ཅེས་སོགས་རྐང་པ་གཉིས་བྱུང༌། དེ་
འདྲའི་ངག་ལས་ཐུན་མོང་མ་ཡིན་པར་གོ་ནུས་དེ་གཟུགས་འཛིན་དབང་ཤེས་
ལ་གཟུགས་འཛིན་དབང་ཤེས་ཞེས་པའི་བརྡ་སྦྱར་འོས་པར་སྒྲུབ་པའི་རྟགས་
ཡང་དག་ཡིན་ན། དེ་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་
གསུམ་གྱི་ནང་ནས་གང་ཡིན་ཞེ་ན། དེ་དེ་སྒྲུབ་ཀྱི་རང་བཞིན་གྱི་རྟགས་ཡང་
དག་ཡིན། ཞེས་འཆད་པར་བྱེད་པ་ལ། དེ་ཕྱིར་ཐ་སྙད་འདི་ལ་ནི། །ཞེས་
སོགས་རྐང་པ་གཉིས་བྱུང་། དེ་ལྟར་ན། གཟུགས་འཛིན་དབང་ཤེས་ཆོས་ཅན
ཁྱོད་ལ་གཟུགས་ཤེས་ཞེས་པའི་བརྡ་སྦྱར་འོས་པ་མ་ཡིན་ཏེ། གཟུགས་ཞེས་
པའི་ངག་ལ་བརྟེན་ནས་ཐུན་མོང་མ་ཡིན་པར་གོ་ནུས་མ་ཡིན་པའི་ཕྱིར། ཞེས་
འཆད་པར་བྱེད་པ་ལ། ཁྱབ་པར་བྱེད་པའི་རང་བཞིན་ནི། །ཞེས་སོགས་རྐང་
པ་གཉིས་བྱུང་། འཕྲོས་དོན་ལ་ཁ་ཅིག་ན་རེ། གཟུགས་འཛིན་དབང་ཤེས་དེ་
མིག་ཤེས་ཡིན་པར་ཐལ། དེ་( ༡༡༥ན) ལ་མིག་ཤེས་ཞེས་བརྗོད་རིགས་པའི་
ཕྱིར། རྟགས་ཁས། འདོད་ན། གཟུགས་འཛིན་དབང་ཤེས་ཡིན་ན། མིག་ཤེས་
ཡིན་དགོས་པར་ཐལ། འདོད་པའི་ཕྱིར། འདོད་ན། གཟུགས་འཛིན་པའི་
དབང་ཤེས་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། གཟུགས་དམིགས་
རྐྱེན་དུ་གྱུར་པའི་བྱས་པ་ལ་བརྟེན་ནས་སྐྱེས་པའི་དབང་ཤེས་ཡིན་པའི་ཕྱིར་
ན་མ་ཁྱབ། རྟགས་གྲུབ་སྟེ། གཟུགས་ཁྱོད་ཀྱི་དམིགས་རྐྱེན་གང་ཞིག །དབང་
ཤེས་ཡིན་པའི་ཕྱིར། འདོད་ན། སངས་འཕགས་ཀྱི་རྒྱུད་ཀྱི་གཟུགས་འཛིན་
དབང་ཤེས་དེ་ཡང་མིག་ཤེས་ཡིན་པར་ཐལ། འདོད་པའི་ཕྱིར། འདོད་ན། དེ་
ཆོས་ཅན། མིག་ཤེས་མ་ཡིན་པར་ཐལ། སངས་འཕགས་ཀྱི་རྒྱུད་ཀྱི་དབང་ཤེས་

ནས། ཁྱད་པར་ལ་ལྟོས་མི་རུང་ངོ་། །ཞེས་པའི་བར་གྱིས་གཟུགས་འཛིན་
དབང་ཤེས་མིང་སྦྱོར་རྟོག་བྲལ་དུ་སྒྲུབ་བྱེད་ཀྱི་རིགས་པ་དང་། དེ་མིང་སྦྱོར་
རྟོག་པ་ཡིན་པ་ལ་གནོད་བྱེད་བསྟན་ནས། དེ་ཕྱིར་མིག་དང་གཟུགས་དག་ལ༎
ཞེ ས ་སོ ག ས ་དེ ་རྣ མས ་ཀྱི ་དོན་བསྡུ་འཆད་པར་དེ་མི་འཐད་པར་ཐལ།
གཟུགས་འཛིན་དབང་ཤེས་དེ། རང་གི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་མིག་( ༡༡༦ན)དབང་གཟུགས་ཅན་པ་ལ་བརྟེན་ནས་སྐྱེས་པ་མ་ཡིན་
པའི་ཕྱིར།
༈ མཐའ་དཔྱད་པ་ལ། ཁ་ཅིག་ན་རེ། རང་གི་བདག་རྐྱེན་དུ་གྱུར་པའི་
དབང་པོ་གཟུགས་ཅན་པ་ལ་བརྟེན་ནས་སྐྱེས་པའི་རིག་པ་དེ། དབང་ཤེས་ཀྱི་
མཚན་ཉིད་ཟེར་ན། གཟུགས་འཛིན་དབང་ཤེས་ཉམས་སུ་མྱོང་བའི་རང་རིག་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེར་ཐལ།
དེའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ཡོད་པའི་ཕྱིར་ཏེ་
དེའི་བདག་རྐྱེན་དང་། གཟུགས་འཛིན་དབང་ཤེས་ཀྱི་བདག་རྐྱེན་ཡིན་ཁྱབ
མཉམ་ཡིན་པའི་ཕྱིར། འདོད་མི་ནུས་ཏེ། རང་རིག་ཡིན་པའི་ཕྱིར། གཞན
ཡང་། ལྷའི་མིག་གི་མངོན་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་གྲུབ་སྟེ། རང་གི་བདག་རྐྱེན་དུ་གྱུར་པའི་ལྷའི་མིག་དབང་
གཟུགས་ཅན་པ་ལས་སྐྱེས་པའི་ཤེས་པ་ཡིན་པའི་ཕྱིར། ལྷའི་མིག་གི་མངོན་
པར་ཤེས་པ་ཡིན་པའི་ཕྱིར། རྩ་བར་འདོད་མི་ནུས་ཏེ། ཡིད་ཀྱི་ཤེས་པ་ཡིན་
པའི་ཕྱིར་ཏེ། མངོན་པར་ཤེས་པ་ཡིན་པའི་ཕྱིར། བྱས་པ་ལ་ཁོ་ན་རེ། ལྷའི་
མིག་གི་མངོན་པར་ཤེས་པ་ཆོས་ཅན། དབང་ཤེས་ཡིན་པར་ཐལ། མིག་ཤེས་
ཡིན་པའི་ཕྱིར། མིག་གི་མངོན་པར་ཤེས་པ་ཡིན་པའི་ཕྱིར་ན་མ་ཁྱབ། འོ་ན།
གཟུགས་འཛིན་དབང་པོའི་རྣམ་པར་ཤེས་པའི་འཁོར་དུ་གྱུར་པའི་ཚོར་བ་
 ཆོས་ཅན། ལུས་ཀྱི་ཤེས་པ་ཡིན་པར་ཐལ། ལུས་ཀྱི་ཚོར་བ་ཡིན་པའི་ཕྱིར། ཁྱབ་

རྒྱུད་ཀྱི་གཟུགས་འཛིན་དབང་ཤེས་ཆོས་ཅན། ཁྱོད་ཀྱི་ཐུན་མོང་མ་ཡིན་པའི་
བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ཡོད་པར་ཐལ། ཁྱོད་ལ་
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་
ཅན་པའི་ངོས་ནས་དབང་ཤེས་ཞེས་པའི་བརྡ་སྦྱར་འོས་པ་ཡིན་པའི་ཕྱིར་ཏེ།
དབང་ཤེས་ཡིན་པའི་ཕྱིར། ཁྱབ་སྟེ། ཚད་མ་མདོ་ལས། ཐུན་མོང་མིན་པའི་རྒྱུ་
ཡིན་ཕྱིར། །དེ་ཡི་ཐ་སྙད་དབང་པོས་བྱས། །ཞེས་གསུངས་པའི་ཕྱིར། གཞན་
ཡང་དབང་ཤེས་ཡིན་ན། ང་གི་ཐུན་མོང་མ་ཡིན་པའི་ཞེས་སོགས་ལས་བྱུང
བའི་ཁྱབ་པར་ཐལ། ནས་མྱུག་ཡིན་ན། རང་གི་ཐུན་མོང་མ་ཡིན་པའི་ཞེས་
སོགས་ས་བོན་ལས་བྱུང་བས་ཁྱབ་པ་གང་ཞིག ། དེ་གཉིས་དཔེ་དོན་དུ་སྦྱར་
ནས། མདོ་རང་འགྲེལ་ལས་བཤད་པའི་ཕྱིར་ཏེ། དཔེར་ན་རྔའི་སྒྲ་དང་ནས་གྱི་
མྱུ་གུ་ཞེས་པ་བཞིན་ནོ། །ཞེས་གསུངས་པའི་ཕྱིར། ཁ་ཅིག་ན་རེ། དབང་པོའི་
རྣམ་པར་ཤེས་པའི་འཁོར་དུ་གྱུར་པའི་ཚོར་བ་དེ། ལུས་ཀྱི་ཚོར་བའི་མཚན་
ཉིད་ཡིད་ཀྱི་རྣམ་པར་ཤེས་པའི་འཁོར་དུ་གྱུར་པའི་ཚོར་བ་དེ། སེམས་ཚོར་གྱི་
མཚན་ཉིད་ཟེར་ན། གཟུགས་འཛིན་དབང་པོའི་རྣམ་པར་ཤེས་པའི་འཁོར་དུ་
གྱུར་པའི་ཚོར་བ་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དེའི་
( ༡༡༧བ)ཕྱིར། རྟགས་གྲུབ་སྟེ། ཕྱིའི་ཚོར་བ་ཡིན་པའི་ཕྱིར་ཏེ། དབང་ཤེས་སུ་
གྱུར་པའི་ཚོར་བ་ཡིན་པའི་ཕྱིར། འདོད་ན། དབང་པོའི་རྣམ་པར་ཤེས་པ་དང་
མཚུངས་ལྡན་དུ་གྱུར་པའི་ཚོར་བ་ཡིན་པར་ཐལ། འདོད་པའི་ཕྱིར། འདོད་ན།
དེ་ཆོས་ཅན་དབང་པོའི་རྣམ་པར་ཤེས་པ་རྒྱུད་ལྡན་གྱི་གང་ཟག་ཡིན་ན། ཁྱོད་
རྒྱུད་ལྡན་གྱི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན།
ལོང་བ་ཆོས་ཅན། དེར་ཐལ། དེའི་ཕྱིར། མཚན་ཉིད་གཉིས་པ་ལ། གཟུགས་
འཛིན་ཡིད་མངོན་གྱི་རྣམ་པར་ཤེས་པའི་འཁོར་དུ་གྱུར་པའི་ཚོར་བ་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། ནང་གི་ཚོར་

བ་ཡིན་པའི་ཕྱིར། ཡིད་ཀྱི་རྣམ་པར་ཤེས་པའི་འཁོར་དུ་གྱུར་པའི་ཚོར་བ་ཡིན་
པའི་ཕྱིར། རྩ་བར་འདོད་ན་དེ་ཆོས་ཅན། ཡིད་ཀྱི་རྣམ་པར་ཤེས་པ་དང་
མཚུངས་ལྡན་དུ་གྱུར་པའི་ཚོར་བ་ཡིན་པར་ཐལ། འདོད་པའི་ཕྱིར། འདོད་ན།
ཡིད་ཀྱི་རྣམ་པར་ཤེས་པ་རྒྱུད་ལྡན་གྱི་གང་ཟག་ཡིན་ན། ཁྱོད་རྒྱུད་ལྡན་གྱི་དེ་
ཡིན་དགོས་པར་ཐལ། འདོད་པའི་ཕྱིར། བྱས་པ་ལ་ཁོ་ན་རེ། གཟུགས་འཛིན་
ཡིད་ཀྱི་རྣམ་པར་ཤེས་པའི་འཁོར་དུ་གྱུར་པའི་ཚོར་བ་ཆོས་ཅན། མཚན་ཉིད་
གཉིས་པ་དེར་ཐལ། རང་གི་གཙོ་བོ་ཡིད་ཀྱི་རྣམ་པར་ཤེས་པའི་འཁོར་དུ་གྱུར་
པའི་ཚོར་བ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། གཟུགས་འཛིན་ཡིད་ཀྱི་
རྣམ་པར་ཤེས་པའི་འཁོར་དུ་གྱུར་པའི་ཚོར་བ་ཡིན་པ་གང་ཞིག །གཟུགས་
འཛིན་ཡིད་ཀྱི་རྣམ་པར་ཤེས་པ་དེ་ཁྱོད་འཁོར་དུ་བྱེད་པའི་གཙོ་སེམས་ཡིན་
པའི་ཕྱིར། ཁ་ཅིག་ན་རེ། རང་གི་ཞེས་( ༡༡༨ན)སོགས་དབང་པོ་གཟུགས་ཅན་
པ་ལས་སྐྱེས་པའི་གསལ་སྣང་ཅན་གྱི་རིག་པ་དེ། དབང་མངོན་གྱི་མཚན་ཉིད་
ཟེར་ན། ཟླ་བ་གཉིས་སྣང་གི་དབང་ཤེས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། དང་པོ་གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ།
འཁྲུལ་རྒྱུ་རྟེན་ལ་ཡོད་པའི་དབང་ཤེས་ཡིན་པའི་ཕྱིར། ཕྱི་མ་གྲུབ་སྟེ། རྟོག་
མེད་ཀྱི་རྣམ་པར་ཤེས་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མ་
འཁྲུལ་བའི་ཤེས་པ་ཡིན་པར་ཐལ། དབང་མངོན་ཡིན་པའི་ཕྱིར། ཁ་ཅིག་ན་རེ།
རང་གི་ཞེས་སོགས་དབང་པོ་གཟུགས་ཅན་པ་ལས་སྐྱེས་པའི་རྟོག་བྲལ་མ་
འཁྲུལ་བའི་རིག་པ་དེ། དབང་མངོན་གྱི་མཚན་ཉིད་ཟེར་ན། དེ་ལ་སྐྱོན་འཕེལ་
པ་ཁ་ཅིག་ན་རེ། གཟུགས་མེད་ནས་ཤི་འཕོས་མ་ཐག་འདོད་པའི་བར་སྲིད་དུ་
སྐྱེས་མ་ཐག་པའི་གང་ཟག་གི་རྒྱུད་ཀྱི་དྲི་འཛིན་དབང་མངོན་ཆོས་ཅན། རང་
གི་ཞེས་སོགས་ལ་བརྟེན་ནས་སྐྱེས་པར་ཐལ། དབང་མངོན་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེའི་རྒྱུད་ལ་དྲི་འཛིན་དབང་མངོན་ཡོད་པའི་

གཅིག་ཅར་དུ་ཐོབ་པའི་གང་ཟག་ཡོད་པའི་ཕྱིར། འདོད་ན། གཟུགས་མེད་
ནས་ཤི་འཕོས་མ་ཐག་ཅེས་སོགས་ཀྱི་གང་ཟག་དེ་དེ་གཉིས་གཅིག་ཅར་དུ་
ཐོབ་པའི་གང་ཟག་ཡིན་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་
རྟེན་བཅས་ཀྱི་མིག་དབང་གཟུགས་ཅན་པ་ཡོད་པར་ཐལ། འདོད་པའི་ཕྱིར།
འདོད་ན། དེའི་རྒྱུད་ཀྱི་མིག་ཤེས་དེའི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་དབང་པོ་གཟུགས་ཅན་པ་ཡོད་པར་ཐལ། འདོད་པའི་ཕྱིར། སྔར་གྱི་
དེ་ལ། ཁ་ཅིག་ན་རེ། གཟུགས་ཁམས་པའི་བར་སྲིད་པ་ཆོས་ཅན། དྲི་ཟའི་སྐྱེས་
བུ་ཡིན་པར་ཐལ། བར་སྲིད་པ་ཡིན་པའི་ཕྱིར། ཁྱབ་པ་ཁས། འདོད་ན། དེ་
ཆོས་ཅན། ཁྱོད་ཀྱི་རྒྱུད་ལ་དྲི་འཛིན་དབང་མངོན་ཡོད་པར་ཐལ། འདོད་པའི་
ཕྱིར། འདོད་ན། གཟུགས་ཁམས་ན་དྲི་དང་རོ་ལ་སོགས་པ་ཡོད་པར་ཐལ
འདོད་པའི་ཕྱིར། འདོད་མི་ནུས་ཏེ། མཛོད་ལས། གཟུགས་ཀྱི་ཁམས་ན་བཅུ
བཞིའོ། །དྲི་དང་རོ་དང་སྣ་དང་ནི། །ལྕེ་ཡི་རྣམ་ཤེས་ཁམས་མ་གཏོགས། །ཞེས་
གསུངས་པའི་ཕྱིར་ན་མ་ཁྱབ་སྟེ། བསམ་གཏན་གཉིས་པ་ཡན་ཆད་ཀྱི་སས་
བསྡུས་( ༡༢་ན)ཀྱི་སྐྱེ་བོའི་རྒྱུད་ལ་ལྕེའི་རྣམ་པར་ཤེས་པ་དང་རོའི་རྣམ་ཤེས་
ལ་སོགས་པ་མེད་པ་ལུང་དེའི་དོན་ཡིན་པའི་ཕྱིར། དེ་ལྟ་མ་ཡིན་ན། གཟུགས་
ཁམས་ན་ལྕེའི་རྣམ་པར་ཤེས་པ་ཡོད་པར་ཐལ། ལོངས་སྐུའི་རྒྱུད་ལ་དེ་ཡོང་
པའི་ཕྱིར། དེའི་རྒྱུད་ཀྱི་ལྕེའི་རྣམ་པར་ཤེས་པ་དེ་ལ་རོ་སྣང་བའི་ཕྱིར། མངོན་
རྟོགས་རྒྱན་ལས། རོ་མི་ཞིམ་པ་རོ་མཆོག་སྣང་། །ཞེས་གསུངས་པའི་ཕྱིར། བྱས་
པ་ལ་ཁོ་ན་རེ། ལོངས་སྐུའི་རྒྱུད་ཀྱི་ལྕེའི་རྣམ་པར་ཤེས་པ་དེ་འོག་མིན་ན་ཡོད་
པར་ཐལ། དེའི་རྒྱུད་ལ་དེ་ཡོད་པའི་ཕྱིར། འདོད་མི་ནུས་ཏེ། དེ་བསམ་གཏན་
དང་པོ་ན་ཡོད་པའི་ཕྱིར་ཏེ། དེ་བསམ་གཏན་དང་པོའི་སས་བསྡུས་ཡིན་པའི་
ཕྱིར། རྟགས་གྲུབ་སྟེ། བསམ་གཏན་གཉིས་པ་ཡན་ཆད་ཀྱི་གང་ཟག་གི་རྒྱུད་ཀྱི་
དབང་ཤེས་ཡིན་པའི་ཕྱིར། ཁྱབ་སྟེ། མཛོད་ལས། གཉིས་པ་སོགས་ན་ལུས་

གཟུང་དོན་གྱི་མཚན་ཉིད་ཟེར་ན། སེམས་ཙམ་པས་མཚོན་བྱ་དེ་ཁས་ལེན་
པར་ཐལ། མཚན་ཉིད་དེ་ཁས་ལེན་པ་གང་ཞིག །དེ་དེའི་མཚན་ཉིད་ཡིན་པའི་
ཕྱིར། དང་པོ་གྲུབ་སྟེ། དེས་གཟུགས་འཛིན་དབང་མངོན་ལ་གཟུགས་ཀྱི་རྣམ་
པ་ཤར་བར་ཁས་ལེན་པའི་ཕྱིར། རྩ་བར་འདོད་ན། དེས་ཕྱི་དོན་ཁས་ལེན་
པར་ཐལ་ལོ། །བྱས་པ་ལ་ཁོ་ན་རེ། དེས་གཟུགས་འཛིན་དབང་མངོན་གྱི་
གཟུང་དོན་ཁས་ལེན་པར་ཐལ། དེས་སངས་འཕགས་ཀྱི་རྒྱུད་ཀྱི་དེའི་གཟུང་
དོན་ཁས་ལེན་པའི་ཕྱིར། ཁ་ཅིག་འདིར་མ་ཁྱབ་ཟེར། རྟགས་གྲུབ་སྟེ། དེའི་
རྒྱུད་ཀྱི་(༡༢༣ན) གཟུགས་འཛིན་དབང་མངོན་གྱི་དངོས་རྒྱུར་གྱུར་པའི་
གཟུང་དོན་ཁས་ལེན་པའི་ཕྱིར་ཏེ། དེས་སངས་འཕགས་ཀྱི་རྒྱུད་ཀྱི་གཟུགས་
འཛིན་དབང་མངོན་གྱི་དངོས་རྒྱུར་གྱུར་པའི་གཟུགས་དེ། དེའི་དངོས་ཆ་ཡང་
ཡིན། དེའི་ཡུལ་ཡང་ཡིན་པའི་གཞི་མཐུན་དུ་ཁས་ལེན་པའི་ཕྱིར་ན་མ་ཁྱབ་སྟེ།
འོ་ན། སེམས་ཙམ་པས་སངས་རྒྱས་ཀྱི་ས་ན་གཟུང་དོན་ཅན་གྱི་ཤེས་པ་ཡོད་
པར་ཁས་ལེན་པར་ཐལ། དེས་དེའི་རྒྱུད་ཀྱི་གཟུགས་འཛིན་དབང་མངོན་
གཟུང་དོན་ཅན་གྱི་དེ་ཁས་ལེན་པའི་ཕྱིར། རྟགས་ཁས། འདོད་ན། དེས་
གཟུང་དོན་ཅན་གྱི་དབང་མངོན་ཁས་ལེན་པར་༴ འདོད་པའི་ཕྱིར།
འདོད་ན། དེས་ཕྱི་དོན་ཁས་ལེན་པར་ཐལ་ལོ། །གཞན་ཡང་། སེམས་ཙམ་པས་
སངས་ཀྱི་སར་གཟུང་འཛིན་རྫས་གཞན་ཁས་ལེན་པར་ཐལ། དེས་སངས་རྒྱས་
ཀྱི་སར་གཟུང་དོན་ཅན་གྱི་དབང་མངོན་ཁས་ལེན་པའི་ཕྱིར། འདོད་ན། དེས་
སངས་རྒྱས་ཀྱི་སར་གཟུང་འཛིན་རྫས་གཞན་དུ་འཛིན་པའི་རྟོག་པ་སྤངས་
པའི་མཁྱེན་པ་ཁས་མི་ལེན་པར་ཐལ། འདོད་པའི་ཕྱིར། འདོད་མི་ནུས་ཏེ།
དེས་རྣམ་མཁྱེན་ཡིན་ན། དེ་འདྲའི་རྟོག་པ་སྤངས་པའི་མཁྱེན་པ་ཡིན་པས་
ཁྱབ་པ་ཁས་ལེན་པའི་ཕྱིར། བྱས་པ་ལ་ཁོ་ན་རེ། སེམས་ཙམ་པས་སངས་རྒྱས་
ཀྱི་སར་གཟུང་འཛིན་རྫས་གཞན་ཁས་ལེན་པར་ཐལ། དེས་སངས་འཕགས་

ཀྱི་རྒྱུད་ཀྱི་གཟུགས་འཛིན་དབང་མངོན་དང་དེའི་དངོས་རྒྱུར་གྱུར་པའི་
གཟུགས་གཉིས་གཟུང་འཛིན་རྫས་གཞན་དུ་ཁས་ལེན་པའི་ཕྱིར་ཏེ། དེས་དེ་
གཉིས་གཟུང་འཛིན་དུ་ཡང་(༡༢༣བ) ཁས་ལེན། དེས་དེ་གཉིས་རྫས་གཞན་དུ་
ཡང་ཁས་ལེན་པའི་ཕྱིར་ན་མ་ཁྱབ། ཁ་ཅིག་ན་རེ། སྔར་གྱི་དེ་གཟུགས་འཛིན་
དབང་མངོན་གྱི་དམིགས་རྐྱེན་གྱི་མཚན་ཉིད། གཟུགས་འཛིན་དབང་མངོན་
གཟུང་དོན་འཛིན་ནུས་སུ་གཙོ་བོར་དངོས་སུ་སྐྱེད་བྱེད་དེ། དེའི་ཐུན་མོང་མ་
ཡིན་པའི་བདག་རྐྱེན་གྱི་མཚན་ཉིད། དེ་མྱོང་བ་གསལ་རིག་དུ་གཙོ་བོར་
དངོས་སུ་སྐྱེད་བྱེད་དེ། དེའི་དེ་མ་ཐག་རྐྱེན་གྱི་མཚན་ཉིད་ཟེར་ན། གཟུགས་
འཛིན་དབང་མངོན་གྱི་སྔ་ལོགས་དེ་མ་ཐག་ཏུ་བྱུང་བའི་གཟུགས་ཡིད་ལ་
བྱེད་པའི་ཤེས་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ།
གཟུགས་འཛིན་དབང་མངོན་གཟུགས་ཀྱི་རྣམ་ཤར་དུ་གཙོ་བོར་དངོས་སུ་
སྐྱེད་བྱེད་ཡིན་པའི་ཕྱིར། དེ་དེའི་རྣམ་པར་ཤར་བའི་རིག་པར་གཙོ་བོར་
དངོས་སུ་སྐྱེད་བྱེད་ཡིན་པའི་ཕྱིར་ཏེ། དེ་དེའི་རྣམ་པ་ཤར་བའི་གཟུགས་
འཛིན་དབང་མངོན་དུ་དངོས་སུ་སྐྱེད་བྱེད་ཡིན་པའི་ཕྱིར། རྩ་བར་འདོད་ན།
དེ་འདྲ་བའི་དེ་ཆོས་ཅན། གཟུགས་ཡིན་པར་ཐལ་ལོ། །གཞན་ཡང་། དེ་ཆོས་
ཅན། ནང་གི་གཟུགས་ཅན་དང་བཅས་པ་ཡིན་པར་ཐལ། མཚན་ཉིད་གཉིས་
པ་དེའི་ཕྱིར། གཞན་ཡང་། གཟུགས་ཆོས་ཅན། མཚོན་བྱ་གསུམ་པ་དེར་ཐལ་
མཚན་ཉིད་དེའི་ཕྱིར། གཟུགས་འཛིན་དབང་མངོན་གསལ་ཞིང་རིག་པར་
གཙོ་བོར་སྐྱེད་བྱེད་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་
ཡིན་པར་ཐལ། འདོད་པའི་ཕྱིར། ཁ་ཅིག་ན་རེ། གཟུགས་འཛིན་དབང་མངོན་
རང་ཡུལ་དུ་གྱུར་པའི་དངོས་པོའི་རྣམ་ལྡན་དུ་གཙོ་བོར་དངོས་(༡༢༤ན) སུ་
སྐྱེད་བྱེད། གཟུགས་འཛིན་དབང་མངོན་གྱི་དམིགས་རྐྱེན་གྱི་མཚན་ཉིད།
གཟུགས་ཀྱི་སྟེང་གི་མི་རྟག་པ་དེ། གཟུགས་འཛིན་དབང་མངོན་གཟུགས་ཀྱི་

རྣམ་ལྡན་དུ་གཙོ་བོར་དངོས་སུ་སྐྱེད་བྱེད་མ་ཡིན་ལ། གཟུགས་འཛིན་དབང་
མངོན་རང་ཡུལ་དུ་གྱུར་པའི་དངོས་པོའི་རྣམ་ལྡན་དུ་གཙོ་བོར་དངོས་སུ་
སྐྱེད་བྱེད་ཡིན་ཟེར་ན། བེམ་པོ་ཡིན་ན། གཟུགས་ཀྱི་སྟེང་གི་མི་རྟག་པ་དེ་
གཟུགས་འཛིན་དབང་མངོན་རང་ཉིད་ཀྱི་རྣམ་ལྡན་དུ་དངོས་སུ་སྐྱེད་བྱེད་མ་
ཡིན་དགོས་པར་ཐལ། གཟུགས་ཀྱི་སྟེང་གི་མི་རྟག་པ་དེ། གཟུགས་འཛིན་
དབང་མངོན་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་མ་ཡིན་
པའི་ཕྱིར། འདོད་ན། ལྡན་མིན་འདུ་བྱེད་ཡིན་ན། གཟུགས་དེ་གཟུགས་འཛིན་
དབང་མངོན་རང་ཉིད་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་མ་ཡིན་
དགོས་པར་ཐལ། འདོད་པའི་ཕྱིར། འདོད་ན། གཟུགས་འཛིན་དབང་མངོན་
གྱི་ཡུལ་དུ་གྱུར་པའི་དངོས་པོ་ཆོས་ཅན། དེར་ཐལ། དེའི་ཕྱིར། འདོད་ན།
གཟུགས་ཆོས་ཅན། གཟུགས་འཛིན་དབང་མངོན་རང་ཡུལ་དུ་གྱུར་པའི་
ད ངོ ས ་པོ འི ་རྣ མ་ལྡ ན ་དུ ་གཙོ་བོར་དངོས་སུ་སྐྱེད་བྱེད་ཡིན་པར་ཐལ།
གཟུགས་འཛིན་དབང་མངོན་གྱི་དམིགས་རྐྱེན་ཡིན་པའི་ཕྱིར། བྱས་པ་ལ་ཁོ་
ན་རེ། གཟུགས་ཀྱི་སྟེང་གི་མི་རྟག་པ་དེ། གཟུགས་འཛིན་དབང་མངོན་བེམ་
པོའི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པར་ཐལ། དེ་གཟུགས་ཀྱི་
རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར། འདོད་མི་ནུས་ཏེ།
གཟུགས་ཀྱི་སྟེང་གི་མི་རྟག་པ་དེ། གཟུགས་འཛིན་དབང་མངོན་ལྡན་མིན་
འདུ་བྱེད་ཀྱི་རྣམ་ལྡན་དུ་གཙོ་བོར་དངོས་(༡༢༤བ) སུ་སྐྱེད་བྱེད་ཡིན་པའི་
ཕྱིར་ན་མ་ཁྱབ་སྟེ། འོ་ན། ཁོ་རང་ལ་གཟུགས་ཀྱི་སྟེང་གི་མི་རྟག་པ་དེ།
གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་
སྐྱེད་བྱེད་ཡིན་པར་ཐལ། གཟུགས་འཛིན་དབང་མངོན་གྱི་དངོས་རྒྱུ་དེ་
གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་
སྐྱེད་བྱེད་ཡིན་པའི་ཕྱིར། གཟུགས་འཛིན་རྟོག་པའི་དངོས་རྒྱུ་དེ། གཟུགས་

འཛིན་རྟོག་པ་གཟུགས་ཀྱི་རྣམ་ལྡན་དུ་སྐྱེད་པའི་དེ་ཡིན་པའི་ཕྱིར་ཏེ། ནམ་
མཁའ་འཛིན་པའི་རྟོག་པའི་དངོས་རྒྱུ་དེ་ནམ་མཁའ་འཛིན་པའི་རྟོག་པ་ནམ
མཁའི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར། ནམ་མཁའ
འཛིན་པའི་རྟོག་པ་ནམ་མཁའི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་
གཅིག་ཡོད་པའི་ཕྱིར། ཁ་ཅིག་ན་རེ། གཟུགས་འཛིན་དབང་མངོན་གྱི་དངོས་
རྒྱུའི་བྱེ་བྲག་གང་ཞིག །གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་
གཙོ་བོར་དངོས་སུ་སྐྱེད་བྱེད་དེ། དེའི་དམིགས་རྐྱེན་གྱི་མཚན་ཉིད་ཟེར་ན།
གཟུགས་འཛིན་དབང་མངོན་གྱི་དངོས་རྒྱུ་དེ། གཟུགས་འཛིན་དབང་མངོན་
གཟུགས་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པར་ཐལ། དེའི་
དམིགས་རྐྱེན་གྱི་མཚན་ཉིད་ཀྱི་ཟུར་དུ་དེའི་དངོས་རྒྱུའི་བྱེ་བྲག་ཅེས་སྨོས་པ་
ལ་དགོས་པ་ཡོད་པའི་ཕྱིར། འདོད་ན། གཟུགས་འཛིན་དབང་མངོན་གྱི་དེ་ན་
ཐག་རྐྱེན་དེ། གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་གཙོ་བོར་
དངོས་སུ་སྐྱེད་བྱེད་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན
གཟུགས་འཛིན་དབང་མངོན་གྱི་དམིགས་རྐྱེན་དུ་ཐལ། མཚན་ཉིད་དེའི་ཕྱིར།
ཁྱབ་པ་(༡༢༥ན) ཁས། དང་པོ་མ་གྲུབ་ན། གཟུགས་འཛིན་དབང་མངོན་ཆོས་
ཅན། ཁྱོད་ཀྱི་དེ་མ་ཐག་རྐྱེན་དེ། ཁྱོད་ཀྱི་དངོས་རྒྱུའི་བྱེ་བྲག་ཏུ་ཐལ། ཁྱོད་
ཤེས་པ་ཡིན་པའི་ཕྱིར། ཁ་ཅིག་ན་རེ། གཟུགས་འཛིན་དབང་མངོན་
གཟུགས་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཀྱི་ཕྱིའི་སྐྱེ་མཆེད་དེ་
དེའི་དམིགས་རྐྱེན་གྱི་མཚན་ཉིད་ཟེར་ན། གཟུགས་འཛིན་དབང་མངོན་གྱི་དེ་
མ་ཐག་ཏུ་གྱུར་པའི་ཚོར་བ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། རྟགས་དང་པོ་སྒྲུབ་ཟིན། གཉིས་གྲུབ་སྟེ། ཆོས་ཀྱི་སྐྱེ་མཆེད་ཡིན་པའི་
ཕྱིར་ཏེ། ཚོར་བའི་ཕུང་པོ་ཡིན་པའི་ཕྱིར། ཁྱབ་སྟེ། མཛོད་ལས། དེ་གསུམ་རྣམ་
རིག་བྱེད་མིན་ཉིད། །འདུས་མ་བྱས་རྣམས་བཅས་པ་ནི། །ཆོས་ཀྱི་སྐྱེ་མཆེད་

པའི་ཕྱིར། ཁོ་ན་རེ། དབང་ཤེས་ཡིན་ན་ལུས་ཤེས་ཡིན་པས་ཁྱབ་ཟེར་ན། འོ་
ན། དབང་ཤེས་ཡིན་ན། རང་གི་ཐུང་མོང་མ་ཡིན་པའི་བདག་རྐྱེན་དུ་གྱུར་
པའི་ལུས་དབང་གཟུགས་ཅན་པ་ལས་བྱུང་བས་ཁྱབ་པར་ཐལ། དམ་བཅའ་
འཐད་པའི་ཕྱིར་འདོད་ན། གཟུགས་འཛིན་མིག་ཤེས་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། རང་གི་ཐུན་མོང་མ་ཡིན་པའི་བདག་རྐྱེན་དུ་
གྱུར་པའི་མིག་དབང་གཟུགས་ཅན་པ་ལས་བྱུང་བའི་ཕྱིར། བྱས་པ་ལ་ཁོ་ན་རེ།
དབང་ཤེས་ཡིན་ན། ལུས་ཤེས་ཡིན་དགོས་པར་ཐལ། དབང་པོ་གཟུགས་ཅན་
པ་ཡིན་ན། ལུས་དབང་གཟུགས་ཅན་པ་ཡིན་དགོས་པའི་ཕྱིར་ཏེ། དབང་པོ་
གཟུགས་ཅན་པ་ཡིན་ན། རང་ཉིད་ལ་གནས་པའི་རྟེན་གྱི་གང་ཟག་དེའི་ལུས་
ཀྱི་ཆ་ཤས་ཡིན་དགོས་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ། དབང་
ཤེས་ཡིན་ན། ལུས་ཤེས་ཡིན་དགོས་པར་ཐལ། གཟུགས་འཛིན་མིག་གི་རྣམ་
པར་ཤེས་པ་དེ་ལུས་ཤེས་ཡིན་པའི་ཕྱིར། དེའི་འཁོར་དུ་གྱུར་པའི་ཚོར་བ་དེ་
ལུས་ཚོར་ཡིན་པའི་ཕྱིར་(༡༢༧བ) ན་མ་ཁྱབ། རྟགས་གྲུབ་སྟེ། དེ་ཕྱིའི་ཚོར་བ་
ཡིན་པའི་ཕྱིར། གོང་དུ་མ་ཁྱབ་བྱས་པ་ལ་ཁོ་ན་རེ། གཟུགས་འཛིན་མིག་གི་
རྣམ་པར་ཤེས་པའི་འཁོར་དུ་གྱུར་པའི་ཚོར་བ་ཆོས་ཅན། ཁྱོད་འཁོར་དུ་སྡུད
པར་བྱེད་པའི་ལུས་ཤེས་ཡོད་པར་ཐལ། ཁྱོད་ལུས་ཚོར་ཡིན་པའི་ཕྱིར་ན་མ
ཁྱབ། འདོད་ན། གཟུགས་འཛིན་མིག་གི་རྣམ་པར་ཤེས་པ་དེ་ལུས་ཤེས་ཡིན་
པར་ཐལ། འདོད་པའི་ཕྱིར། ཁོ་རང་ལ། མིག་ཤེས་དེ་དབང་ཤེས་སུ་ཐལ། མིག་
ཤེས་ནས་ལུས་ཤེས་ཀྱི་བར་ལྔར་ཕྱེས་པའི་མིག་ཤེས་དེ་ལུས་ཤེས་ཡིན་པའི་
ཕྱིར། དེ་ལ་མ་ཁྱབ་ན་གསལ་བ་དེར་ཐལ། དབང་ཤེས་ལ་མིག་ཤེས་ནས་ལུས་
ཤེས་ཀྱི་བར་ལྔར་ཕྱེས་པའི་མིག་ཤེས་དེ་ལུས་ཤེས་ཡིན་པའི་ཕྱིར། མ་གྲུབ་ན།
དེ་ཆོས་ཅན། ལུས་ཤེས་ཡིན་པར་ཐལ། དབང་ཤེས་ཡིན་པའི་ཕྱིར། ཁྱབ་པ་
ཁས། གཞན་ཡང་། གཟུགས་དེ་ཚུར་མཐོང་གི་རྒྱུད་ཀྱི་ལུས་ཤེས་ཀྱི་གཞལ་བྱ་

རྐྱེན་དུ་གྱུར་པའི་གཟུགས་ཡོད་པར་ཐལ། གཟུགས་འཛིན་པའི་དབང་མངོན་
གྱི་དམིགས་(༡༢༨བ) རྐྱེན་དུ་གྱུར་པའི་གཟུགས་ཡོད་པའི་ཕྱིར། ཁྱབ་པ་ཁས།
ཟེར་ན། མི་འགྲིག་གོ །འདོད་ན། གཟུགས་འཛིན་པའི་ཡིད་མངོན་གྱི་དམིགས་
རྐྱེན་དུ་གྱུར་པའི་གཟུགས་མེད་པར་ཐལ། སངས་འཕགས་ཀྱི་རྒྱུད་ཀྱི་གཞན་
སེམས་ཤེས་པའི་མངོན་ཤེས་དེ། གཟུགས་འཛིན་ཡིད་མངོན་ཡིན་པའི་ཕྱིར།
༈ རང་ལུགས་ལ། དབང་ཤེས་ལ་མཚན་ཉིད། དབྱེ་བ་གཉིས། དང་པོ་ནི།
རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་
ཅན་པ་ལ་བརྟེན་ནས་བྱུང་བའི་རིག་པ་དེ། དབང་ཤེས་ཀྱི་མཚན་ཉིད། དེ་ལ་
དབྱེ་ན། མིག་ཤེས་ནས་ལུས་ཤེས་ཀྱི་བར་ལྔ་ཡོད། ཡང་དེ་ལ་དབྱེ་ན། འཁྲུལ་
ཤེས་སུ་གྱུར་པའི་དབང་ཤེས་དང་། དབང་མངོན་གཉིས་ཡོད། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་
བརྟེན་ནས་བྱུང་བའི་གསལ་སྣང་ཅན་གྱི་འཁྲུལ་བའི་རིག་པ་དེ། འཁྲུལ་ཤེས་
སུ་གྱུར་པའི་དབང་ཤེས་ཀྱི་མཚན་ཉིད། དཔེར་ན། ཟླ་བ་གཉིས་སྣང་གི་དབང་
ཤེས་ལྟ་བུའོ། །རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་
པོ་གཟུགས་ཅན་པ་ལ་བརྟེན་ནས་བྱུང་བའི་རྟོག་བྲལ་མ་འཁྲུལ་བའི་རིག་པ་
དེ། དབང་མངོན་གྱི་མཚན་ཉིད། དེ་ལ་དབྱེ་ན། གཟུགས་འཛིན་དབང་མངོན
ནས་རེག་བྱ་འཛིན་པའི་དབང་མངོན་གྱི་བར་ལྔ་ཡོད། རང་གི་ཐུན་མོང་མ་
ཡིན་པའི་བདག་རྐྱེན་དུ་གྱུར་པའི་མིག་དབང་གཟུགས་ཅན་པ་ལ་བརྟེན་ནས་
བྱུང་བའི་རྟོག་བྲལ་མ་འཁྲུལ་བའི་རིག་པ་དེ། གཟུགས་འཛིན་དབང་མངོན་
གྱི་མཚན་ཉིད་ཡིན་ཅིང་། དེས་གཞན་(༡༢༩ན) རྣམས་ལ་རིགས་འདྲེའོ། རྐྱེན་
གསུམ་བཤད་པ་ལ། སེམས་ཙམ་པའི་ལུགས་ཅུང་ཟད་བཤད་པ་དང་། མདོ་
སྡེ་པའི་ལུགས་བརྗོད་པ་གཉིས། དང་པོ་ནི། གཟུགས་འཛིན་དབང་མངོན་
གྱི་དམིགས་རྐྱེན་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། དེའི་སྣང་བའི་

དམིགས་རྐྱེན་དང་། ནུས་པ་འཇོག་པའི་དམིགས་རྐྱེན་གཉིས་སུ་ཡོད་ལ།
གཟུགས་དེ་དང་པོའི་མཚན་གཞི་ཡིན། གཟུགས་ལ་དེ་ལྟར་བརྗོད་པའི་རྒྱུ་
མཚན་ཡོད་དེ། གཟུགས་འཛིན་དབང་མངོན་དེ་གཟུགས་ཡོད་མེད་ཀྱི་རྗེས་སུ་
འགྲོ་ལྡོག་བྱེད་པའི་རྒྱུ་མཚན་གྱིས། དེ་ལྟར་བརྗོད་པའི་ཕྱིར། དེ་སྐད་དུ་ཡང་
དམིགས་པ་བརྟགས་པ་ལས། གཅིག་ཅར་མི་འཁྲུལ་ཕྱིར་ན་རྐྱེན། །ཞེས་
གསུངས་པའི་ཕྱིར། གཟུགས་འཛིན་དབང་མངོན་གྱི་དམིགས་རྐྱེན་དང་། དེའི་
ནུས་པ་འཇོག་པའི་དམིགས་རྐྱེན་དོན་གཅིག །དེའི་ནུས་པ་འཇོག་པའི་
དམིགས་རྐྱེན་དང་ལྡན་མིན་འདུ་བྱེད་ཀྱི་གཞི་མཐུན་ཡོད་དེ། གཟུགས་
འཛིན་དབང་མངོན་གྱི་དེ་མ་ཐག་རྐྱེན་གྱི་སྟེང་གི་གཟུགས་འཛིན་དབང་
མངོན་སྐྱེད་པའི་ནུས་པ་དེ་དེ་འདྲའི་གཞི་མཐུན་ཡིན་པའི་ཕྱིར། དེ་སྐད་དུ་
ཡང་དམིགས་པ་བརྟགས་པ་ལས། ཡང་ན། ནུས་པ་འཇོག་ཕྱིར་རིམ་གྱིས་ཡིན།།
ཞེས་གསུངས་པའི་ཕྱིར། དེ་ལྟར་ཡིན་ཀྱང་གཟུགས་འཛིན་དབང་མངོན་གྱི་
གཟུང་དོན་ནི་མེད་དོ། །གཉིས་པ་མདོ་སྡེ་པའི་ལུགས་བཤད་པ་ནི། གཟུགས་
འཛིན་དབང་མངོན་གྱི་རྐྱེན་གསུམ་པོ་གང་རུང་གང་ཞིག །གཟུགས་འཛིན་
དབང་མངོན་རང་ཉིད་ཀྱི་རྣམ་ལྡན་དུ་དངོས་(༡༢༩བ) སུ་སྐྱེད་བྱེད་དེ་
གཟུགས་འཛིན་དབང་མངོན་གྱི་དམིགས་རྐྱེན་གྱི་མཚན་ཉིད། མཚན་གཞི་ནི་
གཟུགས་ལྟ་བུའོ། །དེའི་དེ་གསུམ་གང་རུང་གང་ཞིག །དེ་རང་དབང་དུ་གཙོ་
བོར་དངོས་སུ་སྐྱེད་བྱེད་ཀྱི་ནང་གི་གཟུགས་ཅན་དང་བ་དེ། དེའི་ཐུན་མོང་མ་
ཡིན་པའི་བདག་རྐྱེན་གྱི་མཚན་ཉིད། མཚན་གཞི་ནི། རྟེན་བཅས་ཀྱི་མིག་
དབང་གཟུགས་ཅན་ལྟ་བུ། དེའི་དེ་གསུམ་གང་རུང་གང་ཞིག །དེ་རང་དབང་
དུ་གཙོ་བོར་དངོས་སུ་སྐྱེད་བྱེད་ཀྱི་རིག་པ་དེ། དེའི་ཐུན་མོང་བའི་བདག་རྐྱེན་
གྱི་མཚན་ཉིད། དེ་གང་རུང་ཞིག །དེ་མྱོང་བ་གསལ་རིག་ཏུ་གཙོ་བོར་དངོས་
སུ་སྐྱེད་བྱེད་ཀྱི་རིག་པ་དེ། དེའི་དེ་མ་ཐག་རྐྱེན་གྱི་མཚན་ཉིད་དང་། དེ་རང་

གི་རྫས་རྒྱུན་དུ་གཙོ་བོར་དངོས་སུ་སྐྱེད་བྱེད་ཀྱི་རིག་པ་དེ། དེའི་དངོས་ཀྱི་
ཉེར་ལེན་དུ་གྱུར་པའི་ཤེས་པའི་མཚན་ཉིད། དེའི་ཐུན་མོང་བའི་བདག་རྐྱེན།
དེའི་དེ་མ་ཐག་རྐྱེན། དེའི་དངོས་ཀྱི་ཉེར་ལེན་དུ་གྱུར་པའི་ཤེས་པ་རྣམས་དོན་
གཅིག །མཚན་གཞི་ནི། རང་གི་སྔ་ལོགས་དེ་མ་ཐག་ཏུ་བྱུང་བའི་གཟུགས་ཡིད་
ལ་བྱེད་པའི་ཤེས་པ་ལྟ་བུའོ། །ངག་དོན་ནི། གཟུགས་འཛིན་དབང་ཤེས་དེ་
རང་གི་དམིགས་རྐྱེན་དུ་གྱུར་པའི་གཟུགས་དང༌། རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་རྟེན་བཅས་ཀྱི་མིག་དབང་གཟུགས་ཅན་པ་ལ་
བརྟེན་ནས་བྱུང་བའི་རྟོག་བྲལ་གྱི་རིག་པ་ཡིན་ཏེ། དེ་ཡིན་པའམ། གཟུགས་
འཛིན་དབང་ཤེས་མིང་སྦྱོར་རྟོག་པ་ཡིན་པ་གང་རུང་གང་ཞིག །དེ་མིང་སྦྱོར་
རྟོག་པ་ཡིན་པ་ལ་གནོད་བྱེད་གོང་དུ་བསྟན་ཟིན་པའི་ཕྱིར།
༈ རྩོད་པ་སྤང་བ་ལ། ཁ་ཅིག་ན་རེ། གཟུགས་མེད་ནས་（༡༣༠ན) ཤི་འཕོས་
ནས་འདོད་པའི་བར་སྲིད་དུ་སྐྱེས་མ་ཐག་པའི་གང་ཟག་གི་རྒྱུད་ཀྱི་དྲི་འཛིན་
དབང་མངོན་ཆོས་ཅན། རང་གི་ཐུན་མོང་མ་ཡིན་པའི་ཞེས་སོགས་མཚན
ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེའི་རྒྱུད་ལ་དྲི་འཛིན
དབང་མངོན་ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དེར་
ཐལ། ཁྱོད་ཀྱི་རྒྱུད་ལ་སྒོ་ལྔའི་དབང་ཤེས་ཡོད་པའི་ཕྱིར། ཁྱོད་དབང་པོ་ཀུན་
ཚང་བའི་གང་ཟག་ཡིན་པའི་ཕྱིར། ཁ་ཅིག་འདིར་མ་ཁྱབ་ཟེར། རྟགས་གྲུབ་སྟེ།
བར་སྲིད་པ་ཡིན་པའི་ཕྱིར། རྩ་བར་འདོད་ན། གཟུགས་མེད་ན་དབང་པོ་
གཟུགས་ཅན་པ་ཡོད་པར་ཐལ། འདོད་པའི་ཕྱིར་ན་མ་ཁྱབ་སྟེ། འོ་ན། ཁོ་རང་
ལ། གཟུགས་མེད་ནས་ཞེས་སོགས་ཀྱི་གང་ཟག་གི་རྒྱུད་ཀྱི་དྲི་འཛིན་དབང་
མངོན་དེའི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་
ཅན་པ་ཡོད་པར་ཐལ། དེའི་དེར་གྱུར་པའི་བེམ་པོ་ཡོད་པའི་ཕྱིར་ཏེ། དེའི་
དེར་གྱུར་པའི་ལྡན་མིན་འདུ་བྱེད་ཡང་མེད། དེར་གྱུར་པའི་ཤེས་པ་ཡང་མེད་

སུམ་གྱི་དམིགས་རྐྱེན་དུ་ཐལ། འདོད་པའི་ཕྱིར་ན་མ་ཁྱབ། འདོད་ན།
གཟུགས་རྟོགས་པའི་མངོན་སུམ་དེ། དམིགས་རྐྱེན་ཅན་གྱི་ཤེས་པ་ཡིན་པར་
ཐལ། གཟུགས་དེ་དེའི་དམིགས་(༡༣༡ན) རྐྱེན་ཡིན་པའི་ཕྱིར། འདོད་ན། དེ་
ཆོས་ཅན། དེ་མ་ཡིན་པར་ཐལ། སངས་འཕགས་ཀྱི་རྒྱུད་ཀྱི་རང་རིག་ཁྱོད་ཡིན་
པའི་ཕྱིར། གཞན་ཡང་། ཁོ་ན་རེ། གཟུགས་དེ་གཟུགས་མི་རྟག་པར་འཛིན་
པའི་དབང་མངོན་གྱི་དམིགས་རྐྱེན་ཡིན་པར་ཐལ། གཟུགས་དེ་གཟུགས་
འཛིན་དབང་མངོན་གྱི་དམིགས་རྐྱེན་ཡིན་པའི་ཕྱིར། འདོད་ན། དེ་དེ་མི་རྟག་
ཡིན་པར་རྟོགས་པའི་དབང་མངོན་གྱི་དམིགས་རྐྱེན་དུ་ཐལ། འདོད་པའི་ཕྱིར་
ན་མ་ཁྱབ། འདོད་ན། གཟུགས་དེ་སངས་འཕགས་ཀྱི་རྒྱུད་ཀྱི་གཟུགས་མི་རྟག་
པ་རྟོགས་པའི་དབང་མངོན་གྱི་དམིགས་རྐྱེན་དུ་ཐལ། འདོད་པ་གང་ཞིག །སོ་
སྐྱེའི་རྒྱུད་ལ་དེ་འདྲའི་དབང་མངོན་མེད་པའི་ཕྱིར། འདོད་ན། དེ་དེའི་རྒྱུད་ཀྱི་
དབང་མངོན་གྱི་དམིགས་རྐྱེན་ཡིན་པར་ཐལ འདོད་པའི་ཕྱིར། ཁ་ཅིག་ན་རེ་
སངས་འཕགས་ཀྱི་རྒྱུད་ཀྱི་གཟུགས་འཛིན་དབང་མངོན་གྱི་དེ་མ་ཐག་རྐྱེན་
ཆོས་ཅན། སངས་འཕགས་ཀྱི་རྒྱུད་ཀྱི་གཟུགས་འཛིན་དབང་མངོན་གྱི་
དམིགས་རྐྱེན་ཡིན་པར་ཐལ། དེའི་རྐྱེན་གསུམ་གང་རུང་གང་ཞིག །དེ་རང་
ཉིད་ཀྱི་རྣམ་ལྡན་དུ་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར། ཁྱབ་པ་ཁས།
ཟེར་ན། མ་ཁྱབ། རྟགས་གཉིས་པ་གྲུབ་སྟེ། དེ་རང་ཉིད་ཀྱི་རྣམ་པ་ཤར་བའི་
རིག་པར་གཙོ་བོར་དངོས་སུ་སྐྱེད་བྱེད་ཡིན་པའི་ཕྱིར་ཏེ། དེ་རང་ཉིད་ཀྱི་རྣམ་
པ་ཤར་བའི་རིག་པ་གང་ཞིག །དེ་རིག་པར་དངོས་སུ་སྐྱེད་བྱེད་ཡིན་པའི་ཕྱིར་
ཟེར་ན། ཁོ་རང་ལ། གཟུགས་འཛིན་དབང་མངོན་གྱི་དེ་མ་ཐག་རྐྱེན་ངེ་
ག ཟུ ག ས ་འ ཛི ན ་ད བ ང ་མ ངོ ན ་གྱི ས ་ད ངོ ས ་སུ ་རྟོ ག ས ་པ ར ་ཐ ལ །
(༡༣༡བ) གཟུགས་འཛིན་དབང་མངོན་ལ་དེའི་རྣམ་པ་ཤར་བའི་ཕྱིར། སངས་
འཕགས་ཀྱི་རྒྱུད་ཀྱི་གཟུགས་འཛིན་དབང་མངོན་ལ་དེའི་རྣམ་པ་ཤར་བའི་

ནོ་ཞེས་དང་། སློབ་དཔོན་དབྱིག་གཉེན་གྱིས། གང་ལ་སྐྱེད་བྱེད་ཀྱི་རང་གི་
མཚན་ཉིད་ལ་སོ་སོར་རང་གི་མཚན་ཉིད་ཀྱི་ཡུལ་ཅན་ཡིན་ལ། རྫས་ཀྱི་མཚན་
ཉིད་ཀྱི་ཡུལ་ཅན་མ་ཡིན་ནོ། །ཞེས་པ་འདི་གཉིས་ཀྱིས། གཟུགས་འཛིན་
དབང་ཤེས་སྤྱི་དོན་གཞན་འཛིན་པའི་བློར་བསྟན་པ་གང་ཞིག །སྤྱི་དོན་
གཞན་འཛིན་པའི་བློ་ཡིན་ན། རྟོག་པ་ཡིན་དགོས་པའི་ཕྱིར། ཞེས་པའི་འདོད་
པ་བརྗོད་པར་བྱེད་པ་ལ། བསགས་པ་དང་ནི་ཚོགས་པ་ཡིས། །ཞེས་སོགས་
རྐང་པ་བཞི་བྱུང་། འདིའི་ལན་ལ་མངོན་པའི་མདོ་དང་འགལ་བ་སྤང་བ
སློབ་དཔོན་དབྱིག་གཉེན་གྱི་ལུང་དང་འགལ་བ་སྤང་བ་གཉིས། དང་པོ་ནི་
མངོན་པའི་མདོ་དང་འགལ་བའི་སྐྱོན་མེད་དེ། རྡུལ་དུ་མ་བསགས་པའི
བསགས་རྡུལ་ཁྱད་པར་ཅན་དེ། རང་འབྲས་དབང་ཤེས་ཀྱི་གཟུང་དོན་དུ
བསྟན་པ་ཙམ་ཡིན་གྱི། གཟུགས་འཛིན་དབང་ཤེས་སྤྱི་དོན་གཞན་འཛིན་པའི་
བློར་བསྟན་པ་མ་ཡིན་པའི་ཕྱིར། ཞེས་འཆད་པར་བྱེད་པ་ལ། དོན་གཞན་དང་
ནི་དངོས་འབྲེལ་ཕྱིར། །ཞེས་སོགས་རྐང་པ་བཞི་བྱུང༌། གཉིས་པ་ནི། སློབ་
དཔོན་དབྱིག་གཉེན་གྱི་ལུང་དང་འགལ་བའི་སྐྱོན་མེད་དེ། ལུང་དེས་ནི། ཟླ་
མེད་ཀྱི་རྡུལ་ཕྲན་(༡༣༢བ) རེ་རེ་བས་རང་འབྲས་དབང་ཤེས་བསྐྱེད་མི་ནུས་
པས། རྡུལ་དུ་མ་བསགས་པའི་དུམ་བུ་དེ་རང་འབྲས་དབང་ཤེས་ཀྱི་གཟུང་
དོན་དུ་བསྟན་པ་ཙམ་ཡིན་གྱི། གཟུགས་འཛིན་དབང་ཤེས་སྤྱི་དོན་གཞན་
འཛིན་པའི་བློར་བསྟན་པ་མ་ཡིན་པའི་ཕྱིར། ཞེས་འཆད་པར་བྱེད་པ་ལ། རྡུལ་
ཕྲན་གཞན་དག་མེད་པར་ནི། །ཞེས་སོགས་རྐང་པ་བཞི་བྱུང་། རང་རེས།
གཟུགས་འཛིན་དབང་ཤེས་རྟོག་བྲལ་དུ་ཁས་བླངས་པ་ལ། གྲངས་ཅན་པ།
རིགས་པ་ཅན་པ། བྱེ་བྲག་པ་རྣམས་ན་རེ། གཟུགས་འཛིན་དབང་ཤེས་རྟོག་པ་
ཡིན་ཏེ། གཟུགས་འཛིན་དབང་ཤེས་དེ་རྡུལ་དུ་མ་རིམ་གྱིས་བཟུང་བ་ལ་
གཅིག་ཆར་དུ་འཛིན་པར་སྒྲོ་འདོགས་པའི་བློ་ཡིན་པའི་ཕྱིར། དེ་ཡང་ཡིན་ཏེ།

མ་ལེབ་ཁྲ་ལ་སོགས་གཟུགས། །ཞེས་སོགས་རྐང་པ་གཉིས་བྱུང་། དེ་ལྟར་བྱས་
པ་ལ་ཁོ་ན་རེ། ཕྱེ་མ་ལེབ་ཀྱི་གཤོག་སྟེང་གི་སྔོ་སེར་དཀར་དམར་སྣ་ཚོགས་པ་
དེ་ཡན་ལག་ཆ་མེད་གཅིག་གི་རང་བཞིན་ཡིན་པས་སྐྱོན་མེད། ཅེས་པའི་
འདོད་པ་རྗོད་པར་བྱེད་པ་ལལ། གལ་ཏེ་སྣ་ཚོགས་དེ་གཅིག་ན། །ཞེས་པ་འདི་
བྱུང་། དེ་འགོག་པ་ལ། དམ་བཅའ་སྨད་པ་དང༌། གནོད་བྱེད་བསྟན་པ་གཉིས།
དང་པོ་འཆད་པར་བྱེད་པ་ལ། (༡༣༣བ) དེ་བས་ཆེས་འདི་ངོ་མཚར་ཆེ། །ཞེས་
པ་འདི་བྱུང༌། གཉིས་པ་གནོད་བྱེད་ནི། ཕྱེ་མ་ལེབ་གྱི་གཤོག་སྟེང་གི་སྔོ་སེར་
དཀར་དམར་སྣ་ཚོགས་པ་དེ་ཆོས་ཅན།ཡན་ལག་ཆ་མེད་གཅིག་གི་རང་
བཞིན་མ་ཡིན་ཏེ་རྫས་སྣ་ཚོགས་པ་ཡིན་པའི་ཕྱིར། དཔེར་ན། རིགས་ཐ་དད་
པའི་ནོར་བུའི་གཟུགས་དེ་ནི་ཞེས་དཔེ་དང་བཅས་ཏེ་འཆད་པར་བྱེད་པ་ལ།
སྣ་ཚོགས་གཅིག་པའི་རང་བཞིན་མིན། །ཞེས་སོགས་རྐང་པ་གཉིས་བྱུང་། དེ་
ལྟར་བྱས་པ་ལ་ཁོ་ན་རེ། དཔེ་དོན་དེ་གཉིས་མི་མཚུངས་ཏེ། རིགས་ཐ་དང་
པའི་ནོར་བུའི་སྟེང་གི་སྔོན་པོ་ལ་སོགས་པ་བློས་སོ་སོར་དབྱེ་རུང་། ཕྱེ་མ་ལེབ་
ཀྱི་གཤོག་སྟེང་གི་སྔོ་སེར་ལ་སོགས་པ་བློས་སོ་སོར་དབྱེ་མི་རུང་བའི་ཕྱིར་ཞེ་
ན། དེ་མི་མཚུངས་པ་མི་འཐད་དེ། རིགས་ཐ་དད་པའི་ནོར་བུའི་སྟེང་གི་སྔོན་
པོ་ལ་སོགས་པ་བློས་སོ་སོར་དབྱེ་རུང་མོད། སྣམ་བུ་ཁྲ་བོ་ལ་སོགས་པའི་སྟེང་
གི་སྔོན་པོ་ལ་སོགས་པ་བློས་སོ་སོར་དབྱེ་རུང་བ་རྣམས་སོ་སོར་མཚུངས་པའི་
ཕྱིར། ཞེས་འཆད་པར་བྱེད་པ་ལ། སྔོ་སོགས་རྣམ་པར་དབྱེ་བ་ནི། །ཞེས་སོགས་
རྐང་པ་གཉིས་བྱུང་། གལ་ཏེ་ཁོ་ན་རེ། སྣམ་བུའི་ཁྲ་བོ་དེ་བཅོས་པའི་ཁྲ་བོ་
ཡིན་པས་བློ་ལ་རིམ་བཞིན་དུ་སྣང་། ཕྱེ་མ་ལེབ་ཀྱི་གཤོག་སྟེང་གི་ཁྲ་བོ་དེ་
བཅོས་མིན་གྱི་ཁྲ་བོ་ཡིན་པས་དེ་ལྟར་མི་སྣང་བ་ཡིན་ནོ་ཞེས་པའི་འདོད་པ་
བརྗོད་པར་བྱེད་པ་ལ། གལ་ཏེ་དེ་ལ་ཡན་ལག་གཟུགས། །ཞེས་སོགས་རྐང་པ་
གཉིས་བྱུང་། དེ་འགོག་པ་ལ། གལ་ཏེ་སྔོ་སོགས་སྤང་པ་ཡི། །ཞེས་སོགས་རྐང་

དེའི་དགོངས་གཞི་ཡིན་པའི་ཕྱིར། ཞེས་འཆད་པར་བྱེད་པ་ལ། མ་རིག་གིས་
བསླད་བདག་ཉིད་ལ། །ཞེས་སོགས་རྐང་པ་བཞི་བྱུང༌། དེའི་རྩོད་སྤོང་འཆད་
པར་བྱེད་པ་ལ། ཕ་རོལ་མཐོང་མིན་ཐམས་ཅད་ཀྱིས། །ཞེས་སོགས་རྐང་པ་
བཞི་གསུང་། དེའི་དགོངས་པ་འཆད་པར་བྱེད་པ་ལ། དེས་དེ་ཉིད་དོན་བཏང་
སྙོམས་ཅན། །ཞེས་པ་ནས། (༡༣༨བ) ཕྱི་རོལ་དཔྱོད་ལ་འཇུག་པར་མཛད།
ཅེས་པའི་བར་བྱུང་། དགོས་པ་ནི་ཕྱི་དོན་ཡོད་པར་སྟོན་པའི་འཁོར་ལོ་དང་
པོའི་མདོ་གསུངས་པ་ལ་དགོས་པ་ཡོད་དེ། ཕྱི་དོན་ཁས་ལེན་པའི་བྱེ་བྲག་སྨྲ་
བ་དང་། མདོ་སྡེ་པ་རྗེས་སུ་བཟུང་བར་བྱ་བའི་ཆེད་ཡིན་པའི་ཕྱིར། དངོས་ལ་
གནོད་བྱེད་ནི། ཕྱི་རོལ་གྱི་དོན་མེད་དེ་གཟུགས་སོགས་རང་འཛིན་ཤེས་པའི་
བདག་ཉིད་ཡིན་པའི་ཕྱིར།
༈ ཇི་ལྟ་ཇི་ལྟར་དོན་བསམ་པ། །ཞེས་སོགས་ཀྱི་སྐབས་སུ། མཐའ་དཔྱད་པ་
ལ། ཁ་ཅིག་ན་རེ། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་
པའི་གང་ཟག་དེ་ནང་པ་སངས་རྒྱས་པའི་མཚན་ཉིད་ཡིན་ཟེར་ན། དཀོན་
མཆོག་དང་ཕྱི་རོལ་པའི་སྟོན་པ་གཉིས་ཀ་སྐྱབས་གནས་ཡང་དག་དུ་ཁས་
ལེན་པའི་གང་ཟག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་གྲུབ་སྟེ། ཆོས་ཅན་དེའི་ཕྱིར། མ་གྲུན་ན། དེ་ཁོ་ཁོ་རང་དུ་ཐལ། ཁོ་ཡོད་
པའི་ཕྱིར་ཏེ། ཕྱི་ནང་ཐུན་མོང་བའི་སྦྱིན་བདག་ཡོད་པའི་ཕྱིར། རྩ་བར་འདོང་
མི་ནུས་ཏེ། ཕྱི་རོལ་པ་ཡིན་པའི་ཕྱིར། ཕྱི་རོལ་པའི་སྟོན་པ་སྐྱབས་གནས་ཡང་
དག་ཏུ་ཁས་ལེན་པའི་གང་ཟག་ཡིན་པའི་ཕྱིར། རྟགས་གྲུབ་སྟེ། ཆོས་ཅན་དེའི་
ཕྱིར། གཞན་ཡང་། གཟུགས་མེད་པའི་རྟེན་ཅན་གྱི་ཉན་ཐོས་འཕགས་པ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། འཕགས་པ་
ཡིན་པའི་ཕྱིར། འདོད་ན། དེ་ཆོས་ཅན། དེ་གསུམ་སྐྱབས་གནས་ཡང་དག་ཏུ་
སྨྲ་བའི་གང་ཟག་ཡིན་པ་ཐལ། འདོད་པའི་ཕྱིར། འདོད་མི་ནུས་ཏེ། ངག་མི་སྨྲ་

ནི་རང་སྡེ་དང་གཞན་སྡེ་ཁ་ཅིག་གི་དོན་དུ། གང་ཟག་གི་བདག་ཡོད་པར་
གསུངས་པའོ། །ཞེས་གསུངས་པའི་ཕྱིར་ཟེར་ན། ཁོ་རང་ལ་རང་སྡེ་གནས་མ་
བུ་པའི་སྡེ་པས་གང་ཟག་གི་བདག་མེད་ཁས་ལེན་པར་ཐལ། དེས་གང་ཟག་གི་
བདག་མེད་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཁས་ལེན་པའི་
ཕྱིར། དེས་(༡༤༡ན) གང་ཟག་གི་བདག་འཛིན་སྤངས་པའི་དགྲ་བཅོམ་པ་ཁས
ལེན་པའི་ཕྱིར། མ་གྲུབ་ན་དེ་ཆོས་ཅན། དེར་ཐལ། ནང་པའི་གྲུབ་མཐའ་སྨྲ་
བའི་གང་ཟག་ཡིན་པའི་ཕྱིར། གཞན་ཡང་། དེས་འཇིག་ལྟའི་ཞེན་ཡུལ་དུ་གྱུར་
པའི་གང་ཟག་གི་བདག་ཁས་ལེན་པར་ཐལ། དེས་གང་ཟག་གི་བདག་ཁས་
ལེན་པའི་ཕྱིར། འདོད་ན། དེས་འཇིག་ལྟའི་ཞེན་ཡུལ་ཁས་ལེན་པར་ཐལ།
འདོད་པའི་ཕྱིར། འདོད་ན། དེས་འཇིག་ལྟ་ལོགས་ཤེས་སུ་ཁས་མི་ལེན་པར་
ཐལ་ལོ། །འོ་ན། གང་ཟག་གི་བདག་ཡོད་པར་སྟོན་པའི་མདོ་གང་ཞེ་ན།
དགོངས་འགྲེལ་ལས། དགེ་སློང་དག་ཁུར་ཡོད། ཁུར་ཁུར་བ་པོ་ཡོད། ཕུང་པོ་
ལྔ་ནི་ཁུར་རོ། ཁུར་ཁུར་བ་པོ་ནི་གང་ཟག་གོ །ཞེས་གསུངས་པའི་ཕྱིར། གཞན་
ཡང་། མདོ་འདི་བདག་ཡོད་པར་སྟོན་པའི་མདོ་ཡིན་ཏེ། འདིས་གང་ཟག་དང་
གང་ཟག་གི་ཕུང་པོ་ལྔ་དོན་གཞན་དུ་སྟོན་པའི་ཕྱིར་ཏེ། འདིས་གང་ཟག་གི་
ཕུང་པོ་ལྔ་གང་ཟག་གི་ཁུར་དང༌། གང་ཟག་དེ་ལྔ་ཁུར་བ་པོར་བསྟན་པའི་
ཕྱིར། ཁ་ཅིག་ན་རེ། དངོས་སྨྲ་བ་ཡིན་ན། དངོས་པོ་ལ་བདེན་གྲུབ་གྱིས་ཁྱབ་
པ་ཁས་ལེན་པའི་གང་ཟག་ཡིན་པས་ཁྱབ་ཟེར་ན། བྱེ་བྲག་སྨྲ་བ་ཆོས་ཅན།
དེར་ཐལ་དེའི་ཕྱིར། རྟགས་གྲུབ་སྟེ། ཆོས་ཅན་དེའི་ཕྱིར། འདོད་ན། དེ་ཆོས་
ཅན། གཞི་གྲུབ་ན་བདེན་གྲུབ་ཡིན་པས་ཁྱབ་པ་ཁས་ལེན་པའི་དེར་ཐ པ།
འདོད་པ་གང་ཞིག །གཞི་གྲུབ་ན་དངོས་པོ་ཡིན་པས་ཁྱབ་པ་ཁས་ལེན་པའི་དེ་
ཡིན་པའི་ཕྱིར། ཕྱི་མ་གྲུབ་སྟེ། གཞི་གྲུབ་ན། དངོས་པོ་ཡིན་པས་ཁྱབ་པ་ཁས་
ལེན་པའི་ཕྱིར། ས་ནམ་མཁའ་དངོས་(༡༤༡བ) པོར་ཁས་ལེན་པའི་ཕྱིར།

ཚུར་མཐོང་ལྷས་སྦྱིན་ཡིན་པར་ཐལ། འདོད་པའི་ཕྱིར། འདོད་ན། སྔ་དྲོའི་
དུས་ཀྱི་ཚུར་མཐོང་ལྷས་སྦྱིན་དེ་ཕྱི་དྲོའི་དུས་ཀྱི་ཚུར་མཐོང་ལྷས་སྦྱིན་ཡིན་
པར་ཐལ། འདོད་པའི་ཕྱིར། འདོད་ན། སྔ་དྲོའི་དུས་ཀྱི་དངོས་པོ་དེ་ཕྱི་དྲོའི་
དུས་ཀྱི་དངོས་པོ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སྔ་མ་ངེ་
ཕྱི་མ་དེའི་རྒྱུ་ཡིན་པའི་ཕྱིར་ཏེ། དེ་འདྲའི་དངོས་པོ་སྐད་ཅིག་གིས་སྐྱེ་འགག་
བྱེད་པའི་ཕྱིར། བྱས་པ་ལ་ཁོ་ན་རེ། མཚན་མོ་གཉིད་འཐུག་པོ་ལོག་བཞིན་
པའི་གང་ཟག་ཡང་ཡིན། ཉིན་མོ་ངག་སྨྲ་བ་པོའི་གང་ཟག་ཡང་ཡིན་པའི་གཞི་
མཐུན་པ་ཡོད་པར་ཐལ། སྔ་དྲོའི་དུས་སུ་ཟས་ལ་ལོངས་སྤྱོད་པའི་གང་ཟག་
ཡང་ཡིན། ཕྱི་དྲོའི་དུས་སུ་ཟས་སྤངས་པ་ཡང་ཡིན་པའི་གཞི་མཐུན་པར་གྱུར་
པའི་དགེ་སློང་རྣམ་དག་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཁ་ཟས་
རགས་པ་ལ་ལོངས་སྤྱོད་ཅིང་ལུས་ངག་ཡིད་གསུམ་གྱི་ཉེས་བྱས་ཐམས་ཅད་
སྡོམ་པར་བྱེད་པའི་དགེ་སློང་རྣམ་དག་དེ་དེ་ཡིན་པའི་ཕྱིར་ཏེ། དེ་སྔ་དྲོ་ཟས་
ལ་ལོངས་སྤྱོད་པ་གང་ཞིག །སྤྱི་དྲོ་ཟས་སྤངས་པ་ཡིན་པའི་ཕྱིར། དང་པོ་གྲུབ་
(༡༤༢བ) དེས་ཁ་ཟས་རགས་པ་ལ་ལོངས་སྤྱོད་པ་གང་ཞིག །ཕྱི་དྲོའི་དུས་
དང་མཚན་མོའི་དུས་སུ་ཟས་ལ་ལོངས་སྤྱོད་པ་མེད་པའི་ཕྱིར། ཕྱི་མ་གྲུབ་སྟེ།
དེ་ལུས་ངག་ཡིད་གསུམ་གྱི་ཉེས་བྱས་ཐམས་ཅད་སྡོམ་པར་བྱེད་པའི་དགེ་
སློང་རྣམ་དག་ཡིན་པའི་ཕྱིར། ཁ་ཅིག་ན་རེ། དོན་སྨྲ་བ་ཡིན་ན། ཕྱི་དོན་
བདེན་གྲུབ་ཏུ་ཁས་ལེན་པའི་གང་ཟག་ཡིན་པས་ཁྱབ་ཟེར་ན། ངག་སྨྲ་བརྗོད་
མི་བྱེད་པའི་དོན་སྨྲ་བ་ཆོས་ཅན། དེར་ཐལ། དེའི་ཕྱིར། ཁ་ཅིག་ན་རེ། རང་
རིག་མེད་པར་ཁས་ལེན་ཅིང་ཕྱི་དོན་བདེན་གྲུབ་ཏུ་ཁས་ལེན་པའི་གང་ཟག་
དེ། བྱེ་བྲག་སྨྲ་བའི་མཚན་ཉིད་ཟེར་ན། རང་རིག་ཆོས་ཅན། ཚད་མས་མ་
དམིགས་པར་ཐལ། མེད་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་འཕེན་
པའི་ཐལ་འགྱུར་ཡང་དག་ཏུ་སོང་བའི་ཕྱི་དོན་བདེན་གྲུབ་ཏུ་ཁས་ལེན་པའི་

པར་རྟོགས་པའི་ཚད་མ་དང་ཡོད་མཚུངས་སུ་གྱུར་པའི་མདོ་སྡེ་པའི་གྲུབ་
མཐའ་སྨྲ་བའི་གང་ཟག་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་
འདྲའི་གང་ཟག་ཡོད་པའི་ཕྱིར། འདོད་ན། དེ་འདྲ་བའི་མདོ་སྡེ་པའི་གྲུབ་
མཐའ་སྨྲ་བའི་གང་ཟག་དེས། ཕྱི་དོན་མེད་པར་རྟོགས་པའི་ཚད་མ་ཁས་ལེན་
པར་ཐལ། དེས་ཕྱི་དོན་མེད་པར་རྟོགས་པའི་ཚད་མ་དང་ཡོད་མཚུངས་སུ་
གྱུར་པའི་མདོ་སྡེ་པའི་གྲུབ་མཐའ་སྨྲ་བའི་གང་ཟག་ཁས་ལེན་པའི་ཕྱིར། དེས་
དེ་དང་ཡོད་མཚུངས་སུ་གྱུར་པའི་མདོ་སྡེ་པའི་གྲུབ་མཐའ་སྨྲ་བའི་གང་ཟག་
གི་ལུགས་ལ་ཕྱི་དོན་ཁས་ལེན་པའི་ཕྱིར། ཁ་ཅིག་ན་རེ། མདོ་སྡེ་པའི་གྲུབ་
མཐའ་སྨྲ་བའི་གང་ཟག་ཡིན་ན། རང་གི་ཁས་བླངས་པའི་ཆོས་རང་གི་ཁས་
བླངས་པའི་ཆོས་ཡིན་པས་ཁྱབ་ཟེར་ན། ཕྱི་དོན་མེད་པར་རྟོགས་པའི་ཚད་མ་
དང་ཡོད་མཚུངས་སུ་གྱུར་པའི་མདོ་སྡེ་པའི་གྲུབ་མཐའ་སྨྲ་བའི་གང་ཟག
ཆོས་ཅན། ཐལ་ཕྱིར། འདོད་ན། དེ་དང་ཡོད་མཚུངས་སུ་གྱུར་པའི་མདོ་སྡེ་
པའི་གྲུབ་མཐའ་སྨྲ་བའི་གང་ཟག་གི་ཁས་བླངས་པའི་ཆོས་ཆོས་ཅན། དེ་དང་
ཡོད་མཚུངས་སུ་གྱུར་པའི་མདོ་སྡེ་པའི་གྲུབ་མཐའ་སྨྲ་བའི་གང་ཟག་གི་ཁས་
བླངས་པར་ཐལ། དེས་ཁས་བླངས་པའི་ཆོས་ཡིན་པའི་ཕྱིར། འདོད་ན། དེ་
དང་ཡོད་མཚུངས་སུ་གྱུར་པའི་དེ་འདྲའི་གྲུབ་མཐའ་སྨྲ་བའི་གང་ཟག་དེས།
དེ་འདྲའི་གྲུབ་མཐའ་སྨྲ་བའི་གང་ཟག་ཁས་ལེན་པར་ཐལ། དེས་དེ་འདྲ་བའི་
གྲུབ་མཐའ་སྨྲ་བའི་གང་ཟག་གི་ཁས་ལེན་པའི་ཆོས་ཁས་(༡༤༤བ) ལེན་པའི་
ཕྱིར། འདོད་ན། དེ་ཕྱི་དོན་མེད་པར་རྟོགས་པའི་ཚད་མ་ཁས་ལེན་པར་ཐལ།
འདོད་པའི་ཕྱིར། བྱས་པ་ལ་ཁོ་ན་རེ། མི་རྟག་པས་ཁྱད་པར་དུ་བྱས་
གྲངས་ཅན་དེས། མི་རྟག་པ་ཁས་ལེན་པར་ཐལ། དེས་དེས་ཁྱད་པར་དུ་བྱས་
པའི་གྲངས་ཅན་ཁས་ལེན་པའི་ཕྱིར། དེས་དེ་ཁྱད་པར་དུ་བྱས་པའི་གྲངས་
ཅན་གྱི་སྨྲས་པའི་དམ་བཅའ་ཁས་ལེན་པའི་ཕྱིར། ཁྱབ་པ་རིམ་བཞིན་ཁས་

ཟེར། མ་གྲུབ་ན། དེས་སྨྲ་བའི་དམ་བཅའ་ཆོས་ཅན། དེས་ཁྱད་པར་དུ་བྱས་
པའི་གྲངས་ཅན་གྱི་ཁས་ལེན་པར་ཐལ། དེ་འདྲ་བའི་གྲངས་ཅན་གྱི་སྨྲས་པའི་
དམ་བཅའ་ཡིན་པའི་ཕྱིར། མ་གྲུབ་ན། དེ་འདྲ་བའི་གྲངས་ཅན་ཆོས་ཅན།
ཁྱོད་ཀྱི་སྨྲ་བའི་དམ་བཅའ་དེ། ཁྱོད་ཀྱི་སྨྲ་བའི་དམ་བཅའ་ཡིན་པར་ཐལ།
ཁྱོད་དམ་བཅའ་སྨྲ་བ་པོའི་གང་ཟག་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ།
རང་རིག་ཁས་ལེན་ཅིང་ཕྱི་དོན་ཁས་མི་ལེན་པའི་གང་ཟག་དེ། སེམས་ཙམ་
པའི་མཚན་ཉིད་ཟེར་ན། གཟུགས་མེད་རྟེན་ཅན་གྱི་སེམས་ཙམ་པ་ཆོས་ཅན།
རང་རིག་ཁས་ལེན་པའི་གང་ཟག་ཏུ་ཐལ། སེམས་ཙམ་པ་ཡིན་པའི་ཕྱིར།
རྟགས་གྲུབ་སྟེ། དེ་འདྲ་བའི་སེམས་ཙམ་པ་ཡོད་པའི་ཕྱིར་ཏེ། དེ་འདྲའི་སེམས་
ཙམ་པའི་ལྟ་བ་རྟོགས་པའི་དེ་འདྲའི་གང་ཟག་ཡོད་པའི་ཕྱིར་ཏེ། གཟུགས་
དང་གཟུགས་འཛིན་ཚད་མ་རྫས་གཞན་གྱིས་སྟོང་པར་རྟོགས་པའི་དེ་འདྲའི་
གང་ཟག་ཡོད་པའི་ཕྱིར་ཏེ། རྩ་བར་འདོད་ན། ངག་སྨྲ་བ་པོའི་གང་ཟག་ཏུ་
ཐལ་ལོ། །གཞན་ཡང་། གཟུགས་མེད་རྟེན་ཅན་གྱི་སེམས་ཙམ་པ་ཡོད་པར་
ཐལ། དེའི་རྟེན་ཅན་གྱི་ཉན་ཐོས་འཕགས་པ་(༡༤༥ན) དེ་སེམས་ཙམ་པ་ཡིན་
པའི་ཕྱིར། དེ་ཆོས་ཅན། དེར་ཐལ། དབུ་མ་པ་ཡིན་པའི་ཕྱིར་ཏེ། འཕགས་པ་
ཡིན་པའི་ཕྱིར། ཁ་ཅིག་ན་རེ། སེམས་ཙམ་པ་ཡིན་ན། གཞི་གང་གི་སྟེང་དུ་ཕྱི་
དོན་མེད་པར་ཁས་ལེན་པའི་གང་ཟག་ཡིན་པས་ཁྱབ་ཟེར་ན། གཟུགས་ཆོས་
ཅན། མེད་པར་ཐལ། ཕྱི་རོལ་གྱི་དོན་ཡིན་པའི་ཕྱིར་ཞེས་པའི་ཐལ་འགྱུར་དེ་
སྒྲུབ་བྱེད་ཡང་དག་འཕེན་པའི་ཐལ་འགྱུར་དུ་སོང་བའི་སེམས་ཙམ་པ་ཆོས་
ཅན། དེར་ཐལ། དེའི་ཕྱིར་རྟགས་གྲུབ་སྟེ། ཆོས་ཅན་དེའི་ཕྱིར། དེ་འདྲ་ངའི་
སེམས་ཙམ་པ་ཡོད་པའི་ཕྱིར། དེ་འདྲ་བའི་ནང་པའི་གྲུབ་མཐའ་སྨྲ་བའི་གང་
ཟག་ཡོད་པ་གང་ཞིག །དེ་འདྲ་བའི་མདོ་སྡེ་པ་དང་བྱེ་བྲག་སྨྲ་བ་དང། ངོ བོ་
ཉིད་མེད་པར་སྨྲ་བ་རྣམས་མེད་པའི་ཕྱིར་ཏེ། ཕྱི་རོལ་གྱི་དོན་ཡིན་ན་མེད་

པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་འགྱུར་
ཡང་དག་ཏུ་སོང་བའི་གང་ཟག་ཆོས་ཅན། གང་ཟག་གི་བདག་ཡོད་པར་ཁས་
ལེན་པའི་གང་ཟག་ཡིན་པར་ཐལ། ཉེར་ལེན་གྱི་ཕུང་པོའི་སྟེང་དུ་གང་ཟག་གི་
བདག་ཡོད་པར་ཁས་ལེན་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། ཉེར་ལེན་གྱི་ཕུང་པོ་གང་ཟག་གི་(༡༤༦ན) བདག་ཡོད་དུ་ཁས་ལེ་ན་
པའི་གང་ཟག་ཡིན་པའི་ཕྱིར། འདོད་མི་ནུས་ཏེ། གང་ཟག་གི་བདག་མེད་ཚད་
མས་ངེས་པའི་གང་ཟག་ཡིན་པའི་ཕྱིར་ཏེ། གང་ཟག་གི་བདག་ཚད་མས མ་
དམིགས་པ་ཡིན་ན། གང་ཟག་གི་བདག་མེད་ཡིན་པས་ཁྱབ་པ་ཚད་མས་ངེས་
པའི་གང་ཟག་ཡིན་པའི་ཕྱིར། ཁ་ཅིག་ན་རེ། ནང་པའི་གྲུབ་མཐའ་སྨྲ་བའི་
གང་ཟག་གང་ཞིག །རང་རིག་ཁས་ལེན་ཅིང་ཕྱི་དོན་ཁས་མི་ལེན་པའི་གང་
ཟག་དེ། སེམས་ཙམ་པའི་གྲུབ་མཐའ་སྨྲ་བའི་གང་ཟག་གི་མཚན་ཉིད་ཟེར་ན།
སློབ་དཔོན་སེང་གེ་བཟང་པོ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། འདོད་པ་གང་ཞིག་རང་རིག་ཁས་ལེན་པའི་གང་ཟག་དེ་ཕྱི་དོན་ཁས་མི་
ལེན་པའི་གང་ཟག་ཡིན་པའི་ཕྱིར། དང་པོ་གྲུབ་སྟེ། རྣལ་འབྱོར་སྤྱོད་པའི་རང་
རྒྱུད་པའི་གྲུབ་མཐའ་སྨྲ་བའི་གང་ཟག་ཡིན་པའི་ཕྱིར། ཕྱི་མ་མ་གྲུབ་ན། དེས་
ཕྱི་དོན་ཁས་མི་ལེན་པར་ཐལ། འགྲེལ་པ་དོན་གསལ་ལས། སྔོན་པོ་དང་དེ་ཡི་
བློ་དག་ལྷན་ཅིག་ཏུ་དམིགས་པ་ངེས་པའི་ཕྱིར་འདི་ནི་སེམས་ཁོ་ན་ཡིན་གྱི་ཕྱི་
རོལ་གྱི་ཕྱི་དོན་ནི་མེད་དོ། །ཞེས་གསུངས། ཁ་ཅིག་ན་རེ། ཚུར་མཐོང་གི་རྒྱུད་
ཀྱི་གཟུགས་འཛིན་དབང་ཤེས་འཁྲུལ་ཤེས་སུ་ཁས་ལེན་པའི་སེམས་ཙམ་པ་དེ།
སེམས་ཙམ་རྣམ་རྫུན་པའི་མཚན་ཉིད། དེས་དེ་མ་འཁྲུལ་བའི་ཤེས་པར་ཁས་
ལེན་པའི་སེམས་ཙམ་པ་དེ། སེམས་ཙམ་པ་རྣམ་བདེན་པའི་མཚན་ཉིད་ཟེར་
ན། འོ་ན། ཚུར་མཐོང་གི་རྒྱུད་ཀྱི་གཟུགས་འཛིན་དབང་ཤེས་འཁྲུལ་ཤེས་སུ་
ཁས་ལེན་ཅིང་། དེའི་རྒྱུད་ཀྱི་སྒྲ་འཛིན་(༡༤༦བ) དབང་ཤེས་འཁྲུལ་ཤེས་ཡིན་

མིན་ཐེ་ཚོམ་ཟ་བའི་སེམས་ཙམ་པ་ཅིག་ཡོད་པར་ཐལ། དེའི་རྒྱུད་ཀྱི་དེས་
འཁྲུལ་ཤེས་སུ་ཚད་མས་ངེས་ནས། དེ་སྒྲ་འཛིན་དབང་ཤེས་འཁྲུལ་ཤེས་ཡིན་
མིན་ཐེ་ཚོམ་ཟ་བའི་སེམས་ཙམ་པ་ཡོད་པའི་ཕྱིར་ཏེ། དེའི་རྒྱུད་ཀྱི་གཟུགས་
འཛིན་དབང་ཤེས་དེ། དེའི་རྒྱུད་ཀྱི་སྒྲ་འཛིན་དབང་ཤེས་དེ་འཁྲུལ་ཤེས་སུ་
སྒྲུབ་པའི་མཐུན་དཔེ་ཡང་དག་ཡིན་པའི་ཕྱིར། རྩ་བར་འདོད་ན། སེམས་ཙམ་
རྣམ་རྫུན་པ་ཡིན་ན། དེའི་རྒྱུད་ཀྱི་སྒྲ་འཛིན་དབང་ཤེས་འཁྲུལ་ཤེས་སུ་ཁས་
ལེན་པའི་གང་ཟག་ཡིན་དགོས་པར་ཐལ། དེ་ཡིན་ན། དེའི་རྒྱུད་ཀྱི་གཟུགས་
འཛིན་དབང་ཤེས་འཁྲུལ་ཤེས་སུ་ཁས་ལེན་པའི་གང་ཟག་ཡིན་དགོས་པའི་
ཕྱིར་ཏེ། དམ་བཅའ་དང་པོ་འཐད་པའི་ཕྱིར། འདོད་ན། དེའི་རྒྱུད་ཀྱི་
གཟུགས་འཛིན་དབང་ཤེས་འཁྲུལ་ཤེས་སུ་ཁས་ལེན་ཅིང་།ཞེས་སོགས་ཀྱི་
སེམས་ཙམ་པ་ཆོས་ཅན་དེར་ཐལ། མཚན་ཉིད་དེའི་ཕྱིར།ཁྱབ་པ་ཁས།
འདོད་མི་ནུས་ཏེ། དེ་སྒྲ་འཛིན་དབང་ཤེས་འཁྲུལ་ཤེས་ཡིན་མིན་ཐེ་ཚོམ་ཟ་
བའི་གང་ཟག་ཡིན་པའི་ཕྱིར། མཚན་ཉིད་གཉིས་པ་ལ། ཚུར་མཐོང་གི་རྒྱུད་ཀྱི་
གཟུགས་འཛིན་དབང་ཤེས་ཆོས་ཅན། དེའི་རྒྱུད་ཀྱི་དབང་ཤེས་མ་ཡིན་པར་
ཐལ། མ་འཁྲུལ་བའི་ཤེས་པ་ཡིན་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་
ཡང་དག་འཕེན་པའི་ཐལ་འགྱུར་ཡང་དག་ཏུ་སོང་བའི་སེམས་ཙམ་པ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཆོས་ཅན་དེའི་ཕྱིར། མ་གྲུབ་
ན། དེར་ཐལ། དེ་འདྲའི་སེམས་ཙམ་པ་ཡོད་པའི་ཕྱིར། (༡༤༧ན) དེའི་རྒྱུད་ཀྱི་
དབང་ཤེས་ཀྱི་རྟགས་ཀྱིས་དེའི་རྒྱུད་ཀྱི་གཟུགས་འཛིན་དབང་ཤེས་མ་འཁྲུལ་
བའི་ཤེས་པ་མ་ཡིན་པར་སྒྲུབ་པའི་ཕྱི་རྒོལ་ཡང་དག་ཏུ་གྱུར་པའི་སེམས་ཙམ་
པ་མེད་པའི་ཕྱིར། རྩ་བར་འདོད་མི་ནུས་ཏེ། དེའི་རྒྱུད་ཀྱི་དབང་ཤེས་ཡིན་ན།
མ་འཁྲུལ་བའི་ཤེས་པ་མ་ཡིན་པའི་ཁྱབ་པ་ཚད་མས་གྲུབ་པའི་གང་ཟག་ཡིན་
པའི་ཕྱིར། མཚན་ཉིད་གཉིས་པ་ལ་སྐྱོན་འཕེན་པ་ཁ་ཅིག་ན་རེ། སེམས་ཙམ་

དཔོན་ལ་བ་པས་བཀྲལ་བ་ལྟར་ཡིན་ནོ་ཞེས་པཎྜི་ཏ་ལྷན་ཅིག་སྐྱེས་པའི་རྡོ་
རྗེས་བཤད་དོ། །ཞེས་གསུངས་པའི་ཕྱིར་ན་མ་ཁྱབ་སྟེ། ཚུར་མཐོང་གི་རྒྱུད་ཀྱི་
གཟུགས་འཛིན་དབང་ཤེས་ལ་གཟུགས་རགས་པར་སྣང་བ་དངོས་མེད་ཡིན་
པ་ལུང་དེའི་དོན་ཡིན་ནོ། །ཁ་ཅིག་ན་རེ། ཚུར་མཐོང་གི་རྒྱུད་ཀྱི་གཟུགས་
འཛིན་དབང་ཤེས་ལ་གཟུགས་རགས་པར་སྣང་བ་བདེན་གྲུབ་ཏུ་ཁས་ལེན་
པའི་སེམས་ཙམ་པ་དེ་སེམས་ཙམ་རྣམ་བདེན་པའི་མཚན་ཉིད། དེ་འདྲ་བ་དེ་
བདེན་མེད་དུ་ཁས་ལེན་པའི་སེམས་ཙམ་པ་དེ་གཅིག་ཤོས་ཀྱི་མཚན་ཉིད་
ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། དེའི་(༡༤༨ན) རྒྱུད་ཀྱི་གཟུགས་
འཛིན་དབང་ཤེས་ལ་གཟུགས་རགས་པར་སྣང་བ་དེ་བདེན་པར་མ་གྲུབ་པར་
ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་རྟོག་པས་སྒྲོ་
བཏགས་པ་མ་ཡིན་པའི་ཕྱིར་འཐད་ལྡན་ལས། རགས་པར་སྣང་བ་ལ་ཡང་
རྣམ་པར་རྟོག་པས་འཁྲུལ་བ་རིག་པ་ཉིད་མ་ཡིན་ཏེ། གསལ་བར་སྣང་བའི་
ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། དེའི་རྒྱུད་ཀྱི་གཟུགས་འཛིན་
དབང་ཤེས་ལ་རགས་པར་སྣང་བའི་གཟུགས་དེ་རྟོག་པས་སྒྲོ་བཏགས་མ་ཡིན་
པ་ལུང་དེའི་དོན་ཡིན་པའི་ཕྱིར། དེ་ལྟ་མ་ཡིན་ན། དེའི་རྒྱུད་ཀྱི་དེ་ལ་གཟུགས་
རགས་པར་སྣང་བ་དེ་རྟོག་པས་སྒྲོ་བཏགས་ཡིན་པར་ཐལ། དེ་ལ་སྣང་བ་དེ་
ཡང་དེ་ཡིན། དེའི་ཡུལ་དེ་ཡང་དེ་ཡིན་པའི་ཕྱིར། ཁ་ཅིག་ན་རེ། རགས་པ་
ཁས་ལེན་པའི་སེམས་ཙམ་པ་དེ། སེམས་ཙམ་རྣམ་བདེན་པའི་མཚན་ཉིད། དེ་
ཁས་མི་ལེན་པའི་སེམས་ཙམ་པ་དེ་གཅིག་ཤོས་ཀྱི་མཚན་ཉིད་ཟེར་ན། དེ་ལ་
སྐྱོན་འཕེན་པ་ཁ་ཅིག་ན་རེ། ། རགས་པ་མེད་པར་ཐལ། རྣམ་རྫུན་པས་དེ་ཁས་
མི་ལེན་པའི་ཕྱིར། འདོད་མི་ནུས་ཏེ། རྡེའུ་རགས་པ་ཡོད་པའི་ཕྱིར་ན་མ་ཁྱབ།
རྟགས་གྲུབ་སྟེ། རྡེའུ་ལ་ཕྲ་རགས་ཀྱི་ཁྱད་པར་ཡོད་པའི་ཕྱིར་ཏེ། དེ་ལ་ཆེ་ཆུང་
གི་ཁྱད་པར་ཡོད་པའི་ཕྱིར། གཞན་ཡང་ཁོ་ན་རེ། རགས་པ་ཡོད་པར་ཐལ།

རྣམ་ཤེས་རགས་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཚུར་མཐོང་
གི་རྒྱུད་ཀྱི་གཟུགས་འཛིན་རྣམ་པར་ཤེས་པ་དེ་རྣམ་ཤེས་རགས་པ་ཡིན་པའི་
ཕྱིར་ཟེར་ན། ཁོ་རང་ལ། གཟུགས་མེད་ན་རགས་པ་(༡༤༨བ) ཡོད་པར་ཐལ།
དེ་ན་རྣམ་ཤེས་རགས་པ་ཡོད་པའི་ཕྱིར། ཁྱབ་པ་ཁས། དེར་ཐལ། འགོག་
སྙོམས་རྒྱུད་ལྡན་གྱི་གཟུགས་མེད་པའི་གང་ཟག་གི་རྒྱུད་ཀྱི་འགོག་སྙོམས་དེའི་
དགག་བྱར་གྱུར་པའི་རྣམ་ཤེས་རགས་པ་ཡོད་པའི་ཕྱིར་ཏེ། དེའི་རྒྱུད་ཀྱི་
འགོག་སྙོམས་དེའི་ཚེ་ཁོ་རང་རྒྱུད་ལྡན་གྱི་གང་ཟག་གི་རྒྱུད་ཀྱི་རྣམ་ཤེས་
རགས་པ་དེ་འགོག་པའི་རྒྱུ་མཚན་གྱིས་དེ་ལ་སེམས་མེད་སྙོམས་འཇུག་ཅེས་
བརྗོད་པའི་ཕྱིར། གཞན་ཡང༌། བེམ་པོ་ཡོད་པར་ཐལ། རགས་པ་ཡོད་པའི་
ཕྱིར། རྟགས་ཁས། འདོད་ན། སངས་རྒྱས་ཀྱི་ས་ན་བེམ་པོ་ཡོད་པར་ཐལ།
འདོད་པའི་ཕྱིར། འདོད་ན། སངས་རྒྱས་ཀྱི་ས་ན་བེམ་ཆོས་ཀྱིས་བསྡུས་པའི་
ལུས་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། སྙིང་པོ་རྒྱན་ལས།
སངས་རྒྱས་ཀྱི་ཡེ་ཤེས་ཉིད་གདགས་གཞིར་བྱས་ནས་གཟུགས་སྐུ་རྣམ་པར་
བཞག་པ་ཡིན་གྱི། བེམ་པོས་བསྡུས་པའི་རྡུལ་ཕྲ་རགས་བསགས་པའི་ལུས་ནི་
ཅུང་ཟད་ཀྱང་མེད་པར་ཤེས་པར་བྱའོ། །ཞེས་གསུངས་པའི་ཕྱིར། གཞན་ཡང་།
རྡུལ་ཕྲ་རགས་ཡོད་པར་ཐལ། བེམ་པོ་ཡོད་པའི་ཕྱིར། འདོད་ན། གཟུགས་ཀྱི་
རྡུལ་ཕྲ་རགས་ཡོད་པར་ཐལ། འདོད་པའི་ཕྱིར། འདོད་ན།ཚུར་མཐོང་གི་རྒྱུད་
ཀྱི་གཟུགས་འཛིན་དབང་ཤེས་ལ་གཟུགས་ཀྱི་རྡུལ་ཕྲ་རགས་སྣང་བར་ཇལ།
འདོད་པའི་ཕྱིར། འདོད་མི་ནུས་ཏེ། དེའི་རྒྱུད་ཀྱི་གཟུགས་འཛིན་དབང་ཤེས་
ལ་གཟུགས་རང་ལས་འབྲེལ་མེད་རགས་པ་ལིང་པོ་གཅིག་ཏུ་སྣང་བའི་ཕྱིར་
ཏེ། བདེན་རྫུན་ཅན་དེ་གང་གིས་ན། །གས་པར་སྣང་བ་དེ་འདྲར་བྱེད། །ཅེས་
གསུངས་པའི་ཕྱིར། གཞན་ཡང་། གཟུགས་རགས་(༡༤༩ན) པ་ཡིན་པར་ཐལ།
རགས་པ་ཡོད་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་གཟུགས་འཛིན་

ཐལ། མིང་གཟུགས་ཡོད་པའི་ཕྱིར། མིང་གཟུགས་ཀྱི་རྟེན་འབྲེལ་ཡོད་པའི་
ཕྱིར་ཏེ། རྟེན་འབྲེལ་ཡན་ལག་བཅུ་གཉིས་ཡོད་པའི་ཕྱིར། གཞན་ཡང་
གཟུགས་ཡོད་པར་ཐལ། ཕྱིའི་གཟུགས་ཡོད་པའི་ཕྱིར་ཏེ། ཕྱིའི་སྐྱེ་མཆེད་ཡོད་
པའི་ཕྱིར། ཕྱིའི་སྟོང་ཉིད་ཡོད་པའི་ཕྱིར། སྟོང་ཉིད་ཉི་ཤུ་ཡོད་པའི་ཕྱིར། བྱས་
པ་ལ་ཁོ་ན་རེ། བུམ་པའི་གཟུགས་དེ་ཕྱིའི་གཟུགས་ཡིན་པར་ཐལ། ཕྱིའི་
གཟུགས་ཡོད་པའི་ཕྱིར། འདོད་ན། དེ་ཆོས་ཅན། ཕྱི་རོལ་གྱི་གཟུགས་ཡིན་
པར་ཐལ། འདོད་པའི་ཕྱིར་ན་མ་ཁྱབ། འདོད་ན། ཕྱི་རོལ་གྱི་དོན་ཡིན་པར་
ཐལ་ལོ། །གཞན་ཡང་། ཁོ་ན་རེ། གཟུགས་ཀྱི་ཆུང་མཐའ་ཡོད་པར་ཐལ།
གཟུགས་ཡོད་པའི་ཕྱིར། འདོད་ན། བར་མཚམས་མེད་པར་གནས་
གཟུགས་ཀྱི་ཆུང་མཐའ་ཡོད་པར་ཐལ་ལོ། །འདོད་ན། བར་མཚམས་མེད་པར་
གནས་པའི་གཟུགས་ཀྱི་ཆུང་མཐའ་གཉིས་པོ་དེ་ཕན་ཚུན་རེག་པ་ཡིན་པར་
(༡༥༠ན) ཐལ། དེ་གཉིས་གོ་ས་སོ་སོར་གནོན་ནུས་ཀྱི་གཟུགས་ཡིན་པའི་ཕྱིར་
ཏེ། དེ་གཉིས་ཡོད་པ་གང་ཞིག །གོ་ས་སོ་སོར་གནོན་ནུས་ཀྱི་གཟུགས་ཅན་
ཡོད་པའི་ཕྱིར། བུམ་པའི་གཟུགས་དེ་དེ་ཡིན་པའི་ཕྱིར། བུམ་པ་ལྟོ་ལྡིར་ཞབས་
ཞུམ་ཆུ་སྐྱོར་གྱི་དོན་བྱེད་ནུས་པ་ཡིན་པའི་ཕྱིར། རྩ་བར་འདོད་ན། བར་
མཚམས་མེད་པར་གནས་པའི་གཟུགས་ཀྱི་ཆུང་མཐའ་གཉིས་པོ་དེ་ཕན་ཚུན་
གཉིས་ཀ་ནས་རེག་པ་ཡིན་པར་ཐལ། འདོད་པ་གང་ཞིག །དེ་གཉིས་བདག་
ཉིད་ཐམས་ཅད་དུ་རེག་པ་མ་ཡིན་པའི་ཕྱིར། འདོད་ན། དེ་གཉིས་ཆ་བཅས་
ཀྱི་གཟུགས་ཡིན་པར་ཐལ་ལོ། །འདོད་ན། དེ་གཉིས་གཟུགས་ཀྱི་ཆུང་མཐའ་མ་
ཡིན་པར་ཐལ། འདོད་པའི་ཕྱིར་ན་རེ་ཞིག་འདིར་མ་ཁྱབ། ཁ་ཅིག་ན་རེ།
ཐོགས་བཅས་ཀྱི་གཟུགས་དང་གོ་ས་སོ་སོར་གནོན་ནུས་ཀྱི་གཟུགས་མེད་དེ།
གཟུགས་ཡིན་ན། རང་འཛིན་ཤེས་པའི་བདག་ཉིད་ཡིན་དགོས་པའི་ཕྱིར།
གལ་ཏེ་དེ་གཉིས་ཡོད་ན་རྨི་ལམ་གྱི་གླང་པོའི་གཟུགས་དེ་དེ་གཉིས་གང་རུང་

ཅིག་ན་རེ། ངོ་བོ་ཉིད་མེད་པར་སྨྲ་བ་དང་། དབུ་མ་པ་གཉིས་དོན་གཅིག་
པར་མི་འཐད་དེ། སེམས་ཙམ་པ་དབུ་མ་པ་ཡིན་པའི་ཕྱིར། གཉིས་སྟོང་གི་ལྟ་
བ་དབུ་མ་པའི་ལྟ་བ་ཡིན་པའི་ཕྱིར། དེ་དབུ་མའི་ལྟ་བ་ཡིན་པའི་ཕྱིར། དབུས་
མཐའ་ལས། ཡོད་པས་མེད་པས་ཡོད་པས་ན། །དེ་ནི་དབུ་མ་པའི་ལམ་ཡིན ནོ།།
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། དེ་འདྲ་བའི་ལྟ་བ་དེ་དབུ་མའི་ལྟ་
བ་ཡིན་ཀྱང་། དེ་དབུ་མ་པའི་ལྟ་བ་མིན་ནོ་ཞེ་ན། འོ་ན། དངོས་པོ་བདེན་མེད་
དུ་ལྟ་བའི་ལྟ་བ་དེ། དབུ་མ་པའི་ལྟ་བ་ཡིན་པར་ཐལ། ཐལ་འགྱུར་བ་དང་རང་
རྒྱུད་པ་གཉིས་དབུ་མ་པ་ཡིན་པའི་ཕྱིར། འདོད་ན། དེ་འདྲ་བའི་ལྟ་བ་ཆོས་
ཅན། དབུ་མ་པའི་ལྟ་བ་མ་ཡིན་པར་ཐལ། ཆད་ལྟ་ཡིན་པའི་ཕྱིར། མ་གྲུབ་ན།
དངོས་པོ་ཆོས་ཅན། ཁྱོད་བདེན་མེད་དུ་ལྟ་བའི་ལྟ་བ་དེ་དེ་ཡིན་པར་ཐལ།
ཁྱོད་བདེན་གྲུབ་ཡིན་པའི་ཕྱིར།། གཞན་ཡང༌། གཟུགས་དང་གཟུགས་འཛིན་
ཚད་མ་རྫས་གཞན་གྱིས་སྟོང་པར་ལྟ་བའི་ལྟ་བ་ཆོས་ཅན། ཁྱོད་བསྟན་བྱའི་
གཙོ་བོར་བྱས་ནས་སྟོན་པའི་དབུ་མའི་བསྟན་བཅོས་གཅིག་ཡོད་པར་ཐལ།
ཁྱོད་དབུ་མའི་ལྟ་བ་ཡིན་པའི་ཕྱིར། མ་གྲུབ་ན། དེར་ཐལ། གཟུགས་དང་
གཟུགས་འཛིན་ཚད་མ་རྫས་གཞན་གྱིས་སྟོང་པ་དེ། དབུ་མ་ཡིན་པའི་ཕྱིར་ཏེ།
དེ་གཞི་དབུ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་གཞི་དབུ་མ་
ཡིན་པར་ཐལ། ། ཁྱོད་སྟོང་ཉིད་ཡིན་པའི་ཕྱིར། རྩ་བར་(༡༥༡བ)འདོད་ན་
བསྟན་བཅོས་རྣམ་འགྲེལ་དེ་དེ་ཡིན་པར་ཐལ་ལོ། །འདོད་ན། དེའི་ཆེད་དུ་བྱ་
བའི་གདུལ་བྱ་དབུ་མ་པའི་རིགས་ཅན་ཡོད་པར་ཐལ་ལོ། །འདོད་ན། དབུ་མ་
པའི་རིགས་ཅན་དང་། སེམས་ཙམ་པའི་རིགས་ཅན་མི་འགལ་བར་ཐལ་ལོ། །
འདོད་ན། དབུ་མ་པ་དང་སེམས་ཙམ་པ་མི་འགལ་བར་ཐལ་ལོ། །གཞན་ཡང་།
དབུ་མ་པ་དང་སེམས་ཙམ་པ་མི་འགལ་བར་ཐལ། དབུ་མ་པའི་བསྟན་བཅོས་
དང་སེམས་ཙམ་པའི་བསྟན་བཅོས་མི་འགལ་བའི་ཕྱིར། སེམས་ཙམ་པའི་

སེམས་ཙམ་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་ལྟ་བ་དེ། མདོ་སྡེ་
པའི་ལྟ་བ་ཡིན་པར་ཐལ། སེམས་ཙམ་པའི་རྒྱུད་ལ་དེ་འདྲ་བའི་ལྟ་བ་ཡོད་པ་
གང་ཞིག །གང་ཟག་གི་བདག་མེད་རྟོགས་པའི་ལྟ་བ་དེ་མདོ་སྡེ་པའི་ལྟ་བ་
ཡིན་པའི་ཕྱིར་ན་མ་ཁྱབ།
ཁ་ཅིག་རྣམ་བདེན་རྫུན་གྱི་རྩོད་པའི་རྩོད་གཞི་ལ། གཞི་གྲུབ་ན། ཀུན་
གཏགས་གཞན་དབང་ཡོངས་གྲུབ་གསུམ་པོ་གང་རུང་ཡིན་པས་ཁྱབ་ཅིང་།
ཀུན་བཏགས་དང་ཤེས་པ་ལ་སོགས་པ། རྣམ་བདེན་རྫུན་གཉིས་རྩོད་པའི་
རྩོད་གཞི་མ་ཡིན། ཟླ་སྒྲ་ལ་སོགས་པ་དེ་གཉིས་རྩོད་པའི་(༡༥༢བ) རྩོད་གཞི་
ཡིན་ནོ་ཟེར་ན། རང་མཚན་ཆོས་ཅན། ཀུན་བཏགས་གཞན་དབང་ཡོངས་
གྲུབ་གསུམ་པོ་གང་རུང་ཡིན་པར་ཐལ། གཞི་གྲུབ་པའི་ཕྱིར། འདོད་ན། དེ་
ཆོས་ཅན། ཡོངས་གྲུབ་ཡིན་པར་ཐལ། འདོད་པ་གང་ཞིག །ཀུན་བཏགས་ཡང་
མ་ཡིན། གཞན་དབང་ཡང་མ་ཡིན་པའི་ཕྱིར། དང་པོ་གྲུབ་སྟེ། རང་མཚན་
ཡིན་པའི་ཕྱིར། གཉིས་པ་གྲུབ་སྟེ། སྟོང་ཉིད་ཁྱོད་ཡིན་པའི་ཕྱིར། འདོད་ན།
རང་གི་མཚན་ཉིད་ཀྱིས་གྲུབ་པ་དེ་ཡང་ཁྱོད་ཡིན་པར་ཐལ་ལོ། །གཞན་ཡང་།
ཀུན་བཏགས་དེ་རྣམ་བདེན་རྫུན་རྩོད་པའི་གཞི་ཡིན་པར་ཐལ། དེ་དེ་གཉིས་
ཚུར་མཐོང་གི་རྒྱུད་ཀྱི་མ་འཁྲུལ་བའི་ཤེས་པར་གྱུར་པའི་གཟུགས་འཛིན་
དབང་ཤེས་དང་ཡོད་མཚུངས་ཡིན་མིན་རྩོད་པའི་གཞི་ཡིན་པའི་ཕྱིར། རྣམ་
བདེན་པ་ཀུན་བཏགས་དང་ཚུར་མཐོང་གི་རྒྱུད་ཀྱི་མ་འཁྲུལ་བའི་ཤེས་པར་
གྱུར་པའི་གཟུགས་འཛིན་དབང་ཤེས་གཉིས་ཡོད་མཚུངས་སུ་ཁས་ལེན།
གཅིག་ཤོས་ཀྱི་དེ་གཉིས་ཡོད་མཚུངས་སུ་ཁས་མི་ལེན་པའི་ཕྱིར། གཞན་ཡང་།
ཤེས་པ་དེ་རྣམ་བདེན་རྫུན་རྩོད་པའི་གཞི་ཡིན་ཏེ། ཤེས་པ་དེ་དེ་གཉིས་ཚུར་
མཐོང་གི་རྒྱུད་ཀྱི་མ་འཁྲུལ་བའི་ཤེས་པར་གྱུར་པའི་གཟུགས་འཛིན་དབང་
ཤེས་དང་། ཡོད་མཚུངས་ཡིན་མིན་རྩོད་པའི་གཞི་ཡིན་པའི་ཕྱིར། རྣམ་བདེན་

ལེནཔའི་ཀུན་བཏགས་གང་ཞིག་ཀུན་བཏགས་ཡིན་པའི་ཕྱིར། འདོད་མི་ནུས་
ཏེ། དེ་ཕྱིར་དོན་སྣང་ཤེས་པ་ལ། རང་སྣང་ཡོད་མིན་ཞེས་གསུངས་པའི་ཕྱིར།
བྱས་པ་ལ་ཁོ་ན་རེ། ཚུར་མཐོང་གི་རྒྱུད་ཀྱི་གཟུགས་འཛིན་དབང་ཤེས་ལ་
གཟུགས་རགས་པར་སྣང་བ་ཆོས་ཅན། རྣམ་བདེན་རྫུན་གཉིས་ལ་ཀུན་
བཏགས་སུ་གྲགས་པར་ཐལ། དེ་གཉིས་ལ་གྲགས་པའི་ཀུན་བཏགས་ཡིན་པའི་
ཕྱིར་ན་མ་ཁྱབ། འདོད་ན། རྣམ་བདེན་པ་ལ་ཀུན་བཏགས་སུ་གྲགས་པར་ཐལ།
འདོད་པའི་ཕྱིར་ཟེར་ན། ཁོ་རང་ལ་སྒྲ་ཆོས་ཅན། གྲངས་ཅན་པ་དང་སངས་
རྒྱས་པ་གཉིས་ཀ་ལ་མི་རྟག་པར་གྲགས་པར་ཐལ། དེ་གཉིས་ལ་གྲགས་པའི་མི་
རྟག་པ་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེ་གཉིས་ཀྱི་ཁས་ལེན་
པའི་མི་རྟག་པ་ཡིན་པའི་ཕྱིར་ཏེ། གྲངས་ཅན་གྱི་ཁས་ལེན་པའི་མི་རྟག་པ་
གང་ཞིག །སངས་རྒྱས་པས་ཁས་ལེན་པའི་མི་རྟག་པ་ཡིན་པའི་ཕྱིར། དང་པོ་
གྲུབ་སྟེ། དེས་ཁས་ལེན་པའི་དེ་ཡོད་པ་གང་ཞིག དེས་ཁས་ལེན་པའི་རྟག་པ་
མ་ཡིན་པའི་ཕྱིར། ཕྱི་མ་མ་གྲུབ་ན། རྟག་པ་ཡིན་པར་ཐལ། མ་གྲུབ་པའི་ཕྱིར།
རྩ་བར་འདོད་ན། སྒྲ་ཆོས་ཅན། གྲངས་ཅན་པ་ལ་མི་རྟག་པར་གྲགས་པར་
ཐལ། འདོད་པའི་ཕྱིར། འདོད་ན། གྲངས་ཅན་གྱི་སྒྲ་མི་རྟག་པར་ཁས་ལེན་
པར་ཐལ་ལོ། །ཁ་ཅིག་ན་རེ། ཡོངས་(༡༥༤ན) གྲུབ་ཡིན་ན་དེ་གཉིས་རྩོད་པའི་
རྩོད་གཞི་ཡིན་པས་ཁྱབ་ཟེར་ན། འཁྲུལ་ཤེས་སུ་གྱུར་པའི་གཟུགས་འཛིན་
མངོན་སུམ་གྱི་ཆོས་ཉིད་ཆོས་ཅན། ཐལ་ཕྱིར། ཁ་ཅིག་ན་རེ། ཤེས་པ་ཡིན་ན་
དེ་གཉིས་རྩོད་པའི་རྩོད་གཞི་ཡིན་པས་ཁྱབ་ཟེར་ན། འཁྲུལ་ཤེས་སུ་གྱུར་པའི་
གཟུགས་འཛིན་དབང་མངོན་ཆོས་ཅན། ཐལ་ཕྱིར།
༈ རང་ལུགས་བཞག་པ་ལ། གྲུབ་མཐའ་སྨྲ་བའི་གང་ཟག་སྤྱིར་བཤད་པ་
དང་། རྣམ་བདེན་རྫུན་བྱེ་བྲག་ཏུ་བཤད་པ་གཉིས། དང་པོ་ནི། སྤྱིར་གང་ཟག་
ལ་དབྱེ་ན། གྲུབ་མཐའ་སྨྲ་བའི་གང་ཟག་དང་། དེ་མི་སྨྲ་བའི་གང་ཟག་གཉིས།

གཉིས་པའི་མཚན་གཞི། གྲུབ་མཐའི་བརྡ་ལ་མ་བྱང་བའི་འཇིག་རྟེན་རང་
འགའ་བ་རྣམས་ལ་བྱེད། གྲུབ་མཐའ་སྨྲ་བའི་གང་ཟག་ལ་དབྱེ་ན། ཕྱི་རོལ་
པའི་དེ་དང་། ནང་པའི་དེ་གཉིས་སུ་ཡོད། གྲུབ་མཐའ་སྨྲ་བའི་གང་ཟག་དེ་ལ་
དེ་གཉིས་སུ་གྲངས་མ་ངེས་ཏེ། བོན་གྱི་གྲུབ་མཐའ་སྨྲ་བའི་གང་ཟག་དེ་དེ་
གཉིས་གང་རུང་མ་ཡིན་པའི་ཕྱིར། དེ་ཕྱི་རོལ་པའི་གྲུབ་མཐའ་སྨྲ་བའི་གང་
ཟག་ཡང་མ་ཡིན་ཏེ། དེ་དཀོན་མཆོག་གསུམ་སྐྱབས་གནས་ཡང་དག་ཏུ་ཁས་
ལེན་པའི་ཕྱིར། དེ་ནང་པའི་དེ་མ་ཡིན་ཏེ། དཀོན་མཆོག་གསུམ་ཁོ་ན་སྐྱབས་
གནས་ཡང་དག་ཏུ་དེས་ཁས་མི་ལེན་པའི་ཕྱིར། ཕྱི་རོལ་པའི་གྲུབ་མཐའ་སྨྲ་
བའི་གང་ཟག་གི་ངོ་བོ་ནི། ཕྱི་རོལ་པའི་སྟོན་པ་དང་། དཀོན་མཆོག་གསུམ་གྱི་
ནང་ནས་དང་པོ་ཁོ་ན་སྐྱབས་ཡང་དག་ཏུ་ཁས་ལེན་པའི་གང་(༡༥༤བ) ཟག་
དེ། ཕྱི་རོལ་པའི་གྲུབ་མཐའ་སྨྲ་བའི་གང་ཟག་གི་ངོ་བོ་ཡིན། དེ་དང་གཞན་སྡེ་
དོན་གཅིག །དེ་གཉིས་ཀྱི་ནང་ནས་དང་པོ་ཁོ་ན་ལ་སྐྱབས་གནས་སུ་འཛིན་
པའི་གང་ཟག་དེ་ཕྱི་རོལ་པའི་དེའི་མཚན་ཉིད་ཡིན། ཕྱི་རོལ་པའི་གྲུབ་མཐའ་
སྨྲ་བའི་གང་ཟག་དེ་ལ་དབྱེ་ན་མཐའ་ཡས་པ་ཅིག་ཡོད་ཀྱང་། སྟོན་པ་དགའ་
ལྡན་ནས་འཛམ་བུའི་གླིང་དུ་བྱོན་པའི་དུས་སུ། ཕྱི་རོལ་པའི་སྟོན་པ་བཅོ་
བརྒྱད་ཡོད་པ་ཡིན་པའི་ཕྱིར་ཏེ། རྟོག་གེ་པ་དྲུག །རྗེས་སྒྲོགས་པ་དྲུག །སྙོམས་
འཇུག་པ་དྲུག་དང་བཅོ་བརྒྱད་བྱུང་བ་འདུལ་བ་འོད་ལྡན་ལས་བཤད་པའི་
ཕྱིར། དང་པོ་དྲུག་གང་ཞེ་ན། འོད་སྲུང་རྫོགས་བྱེད། ཡང་དག་རྒྱལ་བ་ཅན།
མི་ཕམ་སྐྲའི་ལྭ་བ་ཅན། ཀ་ཏའི་བུ་ནག་པོ། གཅེར་བུ་པ་གཉེན་གྱི་བུ། སྨྲ་
འདོད་ཀྱི་བུ་རྣམས་ལ་བྱེད། གཉིས་པ་དྲུག་ནི། བྲམ་ཟེ་རྒྱུ་རྒྱལ། བྲམ་ཟེ་རྣམ་
རིག །བྲམ་ཟེ་བཟང་ལྡན། བྲམ་ཟེ་ཚངས་པའི་ཚེ། བྲམ་ཟེ་པདྨའི་སྙིང་པོ། བྲམ་
ཟེ་དམར་པོ་རྣམས་ལ་བྱེད། གསུམ་པ་དྲུག་ནི་རེངས་བྱེད་ཀྱི་བུ་ལྷག་སྤྱོད། སྒྱུ་
རྩལ་ཤེས་ཀྱི་བུ་རེངས་འཕུར། ཀུན་ཏུ་རྒྱུ་ལག་བཟང༌། བྲམ་ཟེ་ཀུན་རྒྱལ། དྲང་

པའི་གྲུབ་མཐའ་སྨྲ་བའི་གང་ཟག་དེ་ལ་དབྱེ་ན། དངོས་སྨྲ་བའི་གྲུབ་མཐའ་སྨྲ་
བའི་གང་ཟག་དང་། ངོ་བོ་ཉིད་མེད་པར་སྨྲ་བའི་དེ་གཉིས། དང་པོའི་ངོ་བོ་ནི།
བདེན་གྲུབ་ཁས་ལེན་པའི་ནང་པའི་གྲུབ་མཐའ་སྨྲ་བའི་གང་ཟག་ཏུ་དམིགས་
པ་དེ། དངོས་སྨྲ་བའི་གྲུབ་མཐའ་སྨྲ་བའི་གང་ཟག་གི་ངོ་བོ་ཡིན། དེ་ལ་དབྱེ་ན།
བྱེ་བྲག་སྨྲ་བའི་གྲུབ་མཐའ་སྨྲ་བའི་གང་ཟག །མདོ་སྡེ་པའི་དེ། སེམས་ཙམ་
པའི་དེ་དང་གསུམ་ཡོད། དངོས་སྨྲ་བའི་གྲུབ་མཐའ་སྨྲ་བའི་གང་ཟག་ཡང་
ཡིན། རང་རིག་མེད་པར་ཁས་ལེན་ཅིང་ཕྱི་དོན་ཁས་ལེན་པ་ཡང་ཡིན་པའི་
གཞི་མཐུན་པའི་གང་ཟག་དེ། བྱེ་བྲག་སྨྲ་བའི་གྲུབ་མཐའ་སྨྲ་བའི་གང་ཟག་
མཚན་ཉིད། དེ་ལ་རྒྱས་པར་དབྱེ་ན་སྡེ་པ་བཅོ་བརྒྱད་དུ་ཡོད། བསྡུ་ན་གཞི་
ཐམས་ཅད་ཡོད་པར་སྨྲ་བའི་སྡེ་པ། དགེ་འདུན་ཕལ་ཆེན་པའི་སྡེ་པ། གནས་
བརྟན་གྱི་སྡེ་པ། མང་པོས་བཀུར་པའི་སྡེ་པ་དང་བཞི་ཡོད། དེ་རྣམས་ལ་བྱེ་
བྲག་སྨྲ་བ་ཞེས་བརྗོད་པའི་རྒྱུ་མཚན་ཡོད་དེ། དུས་གསུམ་རྫས་གྲུབ་ཏུ་སྨྲ་བའི་
རྒྱུ་མཚན་གྱིས་དེ་ལྟར་བརྗོད་པའི་ཕྱིར། དངོས་སྨྲ་བའི་གྲུབ་མཐའ་སྨྲ་བའི་
གང་ཟག་ཡང་ཡིན། རང་རིག་དང་ཕྱི་དོན་གཉིས་ཀ་ཁས་ལེན་པའི་གང་ཟག་
ཡང་ཡིན་པའི་གཞི་མཐུན་པར་གྱུར་པའི་གང་ཟག་དེ། མདོ་སྡེ་པའི་གྲུབ་
མཐའ་སྨྲ་བའི་གང་ཟག་གི་མཚན་ཉིད། དེ་ལ་དབྱེ་ན། ལུང་གི་རྗེས་འབྲང་གི་
མདོ་སྡེ་པའི་གྲུབ་མཐའ་སྨྲ་བའི་གང་ཟག་དང་། རིགས་པའི་རྗེས་འབྲང་གི་དེ་
གཉིས་། དང་པོ་ནི། མངོན་པ་ཀུན་ལས་(༡༥༦ན) བཏུས་ཀྱི་རྗེས་འབྲང་གི་མདོ་
སྡེ་པ་ལྟ་བུ་ལ་བྱེད། གཉིས་པ་ནི། སྡེ་བདུན་ཀྱི་རྗེས་འབྲང་གི་མདོ་སྡེ་པ་ལྟ་བུ་
ལ་བྱེད། དེ་གཉིས་ལ་མདོ་སྡེ་པ་ཞེས་བརྗོད་པའི་རྒྱུ་མཚན་ཡོད་དེ། མདོ་སྡེ་
པའི་རྗེས་སུ་འབྲངས་ནས་རང་གི་གྲུབ་མཐའ་སྨྲ་བའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། དངོས་སྨྲ་བའི་གྲུབ་མཐའ་སྨྲ་བའི་གང་ཟག་ཡང་ཡིན། རང་
རིག་ཁས་ལེན་ཅིང་ཕྱི་དོན་ཁས་མི་ལེན་པ་ཡང་ཡིན་པའི་གཞི་མཐུན་པར་

གང་གི་རྗེས་སུ་འབྲང་ཞེ་ན། རྣམ་རྫུན་པའི་རྗེས་སུ་འབྲང་གི། དེའི་ནང་ནས་
ཀྱང་དྲི་མེད་རྣམ་རྫུན་པའི་རྗེས་སུ་འབྲང་ངོ༌། །གསུམ་པ་ནི། ཚུར་མཐོང་གི་
རྒྱུད་ཀྱི་གཟུགས་འཛིན་དབང་ཤེས་(༡༥༧བ) ལ་གཟུགས་རགས་པར་སྣང་བ་
དེ་ཆོས་ཅན། སྣང་བ་ལྟར་བདེན་གྲུབ་ཏུ་ཐལ། ཁྱོད་འཛིན་པའི་ཚུར་མཐོང་གི་
རྒྱུད་ཀྱི་དབང་མངོན་ཡོད། ཁྱོད་འཛིན་རང་རིག་མེད་པ་གང་ཞིག །ཁྱོད་
འཛིན་པའི་ཚུར་མཐོང་གི་རྒྱུད་ཀྱི་དབང་མངོན་ལ་མ་རིག་བག་ཆགས་ཀྱི་
བསླད་པ་ཅུང་ཟད་ཀྱང་མ་ཞུགས་པའི་ཕྱིར། རྟགས་ཕྱི་མ་རྣམ་བདེན་པ་ལ་
ཁས། འདོད་ན་དེ་ཆོས་ཅན། སྣང་བ་ལྟར་བདེན་པར་མ་གྲུབ་པར་ཐལ། སྣང་
བ་ལྟར་བདེན་པའི་གཅིག་ཏུ་ཡང་མ་གྲུབ། དེ་ལྟར་དུ་མར་ཡང་མ་གྲུབ་པའི་
ཕྱིར། དེ་སྣང་བ་ལྟར་བདེན་པའི་གཅིག་ཏུ་མ་གྲུབ་སྟེ། དེར་འཛིན་པའི་ཚུར་
མཐོང་གི་རྒྱུད་ཀྱི་དབང་མངོན་ལ་རང་གི་གོ་ས་ཁེབས་པའི་ཆ་བཅས་སུ་སྣང་
བ་ཡིན་པའི་ཕྱིར། ཁོ་ན་རེ། ཚུར་མཐོང་གི་རྒྱུད་ཀྱི་གཟུགས་འཛིན་དབང་ཤེས་
ལ་གཟུགས་རགས་པར་སྣང་བ་དེ་ཆོས་ཅན། སྣང་བ་ལྟར་བདེན་པར་མ་གྲུབ་
སྟེ། སྣང་བ་ལྟར་བདེན་པའི་གཅིག་ཏུ་ཡང་མ་གྲུབ། བདེན་པའི་དུ་མར་ཡང་
མ་གྲུབ་པའི་ཕྱིར། ཁྱབ་སྟེ། སྣང་བ་ལྟར་བདེན་པར་གྲུབ་ན། སྣང་བ་ལྟར་
བདེན་པའི་གཅིག་དང་དེའི་དུ་མ་གང་རུང་དུ་གྲུབ་དགོས་པའི་ཕྱིར། རྩོད་པ་
སྤང་བ་ལ། ཁ་ཅིག་ན་རེ། སེམས་ཙམ་རྣམ་བདེན་པ་ཆོས་ཅན། ཚུར་མཐོང་གི་
རྒྱུད་ཀྱི་གཟུགས་འཛིན་དབང་ཤེས་ལ་མ་རིག་བག་ཆགས་ཀྱི་བསླད་པ་ཅུང་
ཟད་ཀྱང་མ་ཞུགས་པར་ཐལ། དེ་ལ་དེ་ལྟར་མ་ཞུགས་པར་ཁས་ལེན་པའི་ཕྱིར།
རྣམ་ངེས་ཊཱིཀ་ཆེན་ལས། སེམས་ཙམ་རྣམ་བདེན་པ་རྣམས་ཀྱི་དབང་པོའི་
མངོན་སུམ་ལ་ཕྱི་རོལ་དོན་དུ་སྣང་བའི་ཆ་ལ་བསླད་པ་ཞུགས་ཀྱང་། རགས་
པར་སྣང་བའི་(༡༥༨ན) ཆ་ལ་མ་རིག་བག་ཆགས་ཀྱི་བསླད་པ་ཅུང་ཟད་ཀྱང་
མ་ཞུགས་པར་འདོད་པ་ཡིན་ནོ་ཞེས་གསུངས་པའི་ཕྱིར་ན་མ་ཁྱབ། ཁ་ཅིག་ན་

རེ། ཚུར་མཐོང་གི་རྒྱུད་ཀྱི་གཟུགས་འཛིན་དབང་ཤེས་ལ་གཟུགས་རགས་པར་
སྣང་བ་སྣང་བ་ལྟར་བདེན་པར་མ་གྲུབ་པ་དེ། ཆོས་ཀྱི་བདག་མེད་ཕྲ་མོ་ཡིན་
པར་ཐལ། ངག་དོན་འཐད་པའི་ཕྱིར། འདོད་ན། དེ་ལ་གཟུགས་རགས་པར་
སྣང་བ་བདེན་པར་མ་གྲུབ་པ་དེ། ཆོས་ཀྱི་བདག་མེད་ཕྲ་མོ་ཡིན་པར་ཐལ།
འདོད་པའི་ཕྱིར། འདོད་ན། དེ་བདག་ཏུ་འཛིན་པའི་རྟོག་པ་ཆོས་ཀྱི་བདག་
འཛིན་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ།
གཟུགས་བདེན་པར་གྲུབ་པའི་ཕྱིར།
དེ་ཕྱིར་གཉིས་སྟོང་གང་ཡིན་པ། ཞེས་སོགས་ཀྱི་སྐབས་སུ། མཐའ་
དཔྱད་པ་ལ། ཁ་ཅིག་ན་རེ། རྟོག་པས་སྒྲོ་བཏགས་ཀུན་བཏགས་ཀྱི་མཚན་ཉིད་
ཟེར་ན། གཟུགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པ་དེ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་
སྟེ། ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་ཡིན་པའི་ཕྱིར། མ་
གྲུབ་ན། གཟུགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པ་དེ། ཆོས་ཀྱི་བདག་མེད་ཀྱི་དབང་དུ་བྱས་པའི་ཀུན་བཏགས་ཡིན་པར་
ཐལ། གཟུགས་གཞན་དབང་གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པ་གཟུགས་ཀྱི་ཀུན་བཏགས། གཟུགས་དེས་སྟོང་
པ་ཡོངས་གྲུབ་ཏུ་(༡༥༨བ) བྱས་པའི་མཚན་ཉིད་གསུམ་གྱི་རྣམ་བཞག་དེ།
ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་བཞག་
ཡིན་པའི་ཕྱིར། དེ་ལྟར་དུ། དྲང་ངེས་རྣམ་འབྱེད་ལས་བཤད་པའི་ཕྱིར། ཁ་
ཅིག་ན་རེ། མིང་དང་བརྡས་བཞག་པ་དེ་ཀུན་བཏགས་ཀྱི་མཚན་ཉིད་ཟེར་ན།
སྒྲ་རྟག་སྟོང་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་
གྲུབ་སྟེ། སྤྱི་མཚན་ཡིན་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། སྤྱིར་
ཀུན་བཏགས་ལ་སྤྱི་མཚན་ཐམས་ཅད་དང་ནམ་མཁའ་ལ་སོགས་པ་དུ་མ་

ཞིག་ཡོད་ཀྱང་། ཞེས་གསུངས་པའི་ཕྱིར། འདོད་ན། བྱས་པ་དེ་སྒྲ་རྟག་སྟོང་དུ་
སྒྲུབ་པའི་གྲགས་རྟགས་ཡང་དག་ཡིན་པར་ཐལ། འདོད་པའི་ཕྱིར། གཞན་
ཡང་། དྲང་ངེས་རྣམ་འབྱེད་ལས། དེ་དག་མིང་དང་བརྡས་འཇོག་མི་ནུས་པའི་
ཡོད་པ་ཡིན་ཀྱང་། རང་གི་མཚན་ཉིད་ཀྱིས་མ་གྲུབ་པར་རྟོག་པས་བཏགས་
ཙམ་ཡིན་པའི་ཕྱིར། ཞེས་པ་མི་འཐད་པར་ཐལ། སྒྲ་རྟག་སྟོང་དེ་མིང་དང་
བརྡས་འཇོག་ནུས་པའི་ཕྱིར། དེ་མིང་དང་བརྡས་བཞག་པ་ཡིན་པའི་ཕྱིར།
བྱས་པ་ལ་ཁོ་ན་རེ། སྒྲ་རྟག་སྟོང་དེ་མིང་དང་བརྡས་བཏགས་པ་ཡིན་པར་
ཐལ། དེ་རྟོག་པས་བཞག་པ་གང་ཞིག །མིང་དང་བརྡ་ཞེས་པའི་བརྡ་རྟོག་པ་
ལ་བྱེད་རིགས་པའི་ཕྱིར། དང་པོ་གྲུབ་སྟེ། དེ་སྒྲོ་བཏགས་ཡིན་པའི་ཕྱིར།
གཉིས་པ་གྲུབ་སྟེ། མིང་དང་བརྡ་ཞེས་པའི་བརྡ་དེ་མིང་ལ་བྱེད་པ་མ་ཡིན་
པའི་ཕྱིར། མ་གྲུབ་ན། མིང་དང་བརྡ་གཉིས་ལ་ཟློས་སྐྱོན་ཡོད་པར་ཐལ། མིང་
དང་བརྡ་ཞེས་(༡༥༩ན) པའི་བརྡ་དེ་ཡང་མིང་ལ་བྱེད་རིགས་པའི་ཕྱིར་ན་མ་
ཁྱབ། འོ་ན་ཁོ་རང་ལ་མིང་དང་བརྡ་ཞེས་པའི་བརྡ་དེ་མིང་ལ་བྱེད་རིགས་
པར་ཐལ། དེ་བརྡ་དུས་སུ་བརྡ་སྦྱར་བ་ལ་ཐ་སྙད་ཀྱི་དུས་སུ་དོན་གོ་ཞེས་པའི་
ཐ་སྙད་ལ་བྱེད་རིགས་པའི་ཕྱིར། ཁ་ཅིག་ན་རེ། ཀུན་བཏགས་ཀྱིས་ཆོས་ཉིད་
མེད་ཟེར་ན། དེ་ཡོད་པར་ཐལ། ཀུན་བཏགས་ཡོད་པ་གང་ཞིག །འདུས་མ་
བྱས་ཀྱི་ཆོས་ཉིད་ཡོད་པའི་ཕྱིར། དང་པོ་གྲུབ་སྟེ། དྲང་ངེས་རྣམ་འབྱེད་ལས།
ཀུན་བཏགས་ནམ་མཁའི་མེ་ཏོག་དང་འདྲ་བ་ནི་རྟོག་པས་བཏགས་པ་ཙམ་
གྱི་དཔེ་ཡིན་གྱི་ཤེས་བྱ་ལ་མི་སྲིད་པའི་དཔེ་ནི་མིན་ནོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། འདུས་མ་བྱས་ཀྱི་སྟོང་ཉིད་ཡོད་པའི་ཕྱིར། གཞན་
ཡང་། ཀུན་བཏགས་ཀྱི་ཆོས་ཉིད་ཡོད་པར་ཐལ། ཀུན་བཏགས་རང་གི་མཆན་
ཉིད་ཀྱིས་གྲུབ་པས་སྟོང་པ་དེ། ཆོས་ཀྱི་བདག་མེད་ཡིན་པའི་ཕྱིར། ངོ་བོ་དང་
ཁྱད་པར་ལ་ཀུན་བཏགས་པའི་ཀུན་བཏགས་དེ་རང་གི་མཚན་ཉིད་ཀྱིས་གྲུབ་

གསུམ་སོ་སོའི་ངོ་བོ། མཚན་ཉིད་གསུམ་གྱི་རྣམ་བཞག །ཆོས་བདག་འགོག་
བྱེད་ཀྱི་རིགས་པ་བཤད་པ་དང་གསུམ། རང་འཛིན་རྟོག་པས་སྒྲོ་བཏགས་
ཀུན་བཏགས་ཀྱི་མཚན་ཉིད། དེ་ལ་དབྱེ་ན། མཚན་ཉིད་ཡོངས་ཆད་ཀྱི་ཀུན་
བཏགས་དང་། རྣམ་(༡༦༠ན) གྲངས་པའི་དེ་གཉིས། མེད་ངེས་ཡིན་ན། ངང་
པོ་དེ་ཡིན་པས་ཁྱབ། དང་པོ་དེ་ཡིན་ན་ཡང་མེད་ངེས་ཡིན་པས་ཁྱབ། རྩམ་
གྲངས་པའི་ཀུན་བཏགས། ཡོད་པར་གྱུར་པའི་ཀུན་བཏགས། སྤྱི་མཚན་རྣམས་
དོན་གཅིག །རང་གི་རྒྱུ་རྐྱེན་ལ་རག་ལས་པ་དེ། གཞན་དབང་གི་མཚན་ཉིད།
དེ་ལ་དབྱེ་ན། དག་པའི་གཞན་དབང་དང༌། མ་དག་པའི་དེ་གཉིས། དང་པོ་
ནི། དག་པའི་སྣོད་ཀྱི་འཇིག་རྟེན་དང་དེ་ན་གནས་པའི་སེམས་ཅན་ལྟ་བུ།
གཉིས་པ་ནི། མ་དག་པའི་སྣོད་ཀྱི་འཇིག་རྟེན་དང་། དེ་ན་གནས་པའི་སེམས་
ཅན་ལྟ་བུ།ཡུལ་ཅན་རྣམ་དག་གི་དམིགས་པར་གྱུར་པའི་གནས་ལུགས་
མཐར་ཐུག་དེ། ཡོངས་གྲུབ་ཀྱི་མཚན་ཉིད། དེ་ལ་སྒྲས་བརྗོད་ཀྱི་སྒོ་ནས་དབྱེ་
ན། འགྱུར་མེད་ཡོངས་གྲུབ་དང་། ཕྱིན་ཅི་མ་ལོག་པའི་དེ་གཉིས། དང་པོ་དང་
ཡོངས་གྲུབ་དོན་གཅིག །གཉིས་པ་ནི། སྟོང་ཉིད་མངོན་སུམ་དུ་རྟོགས་པའི་
འཕགས་པའི་མཉམ་བཞག་ཡེ་ཤེས་ལྟ་བུ་ལ་བྱེད་དོ། །
གཉིས་པ། མཚན་ཉིད་གསུམ་གྱི་རྣམ་བཞག་ནི། གཟུགས་གཞན་དབང་།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པ་ཀུན་བཏགས། དེས་སྟོང་པ་ཡོངས་གྲུབ་ཏུ་བྱས་པའི་མཚན་ཉིད་གསུམ་
གྱི་རྣམ་བཞག་འདི། ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་
གསུམ་གྱི་རྣམ་བཞག་ཡིན་པའི་ཕྱིར། གང་ཟག་གཞན་དབང་། གང་ཟག་རང་
སྐྱ་ཐུབ་པའི་རྫས་ཡོད་ཀྱིས་གྲུབ་པ་ཀུན་བཏགས། དེས་སྟོང་པ་ཡོངས་གྲུབ་ཏུ་
བྱས་པའི་མཚན་ཉིད་གསུམ་གྱི་རྣམ་བཞག་འདི། (༡༦༠བ) གང་ཟག་གི་བདག་
མེད་ཀྱི་དབང་དུ་བྱས་པའི་དེ་ཡིན་ནོ། །གསུམ་པ་ལ། ཆོས་ཀྱི་བདག་མེད་སྒྲུབ་

པའོ། །དེ་ལྟར་ཡིན་ན་ལྟོ་ལྡིར་བ་ལ་བུམ་པ་ཞེས་བརྡ་མ་སྦྱར་བའི་སྔ་རོལ་དུ་
ལྡོ་ལྡིར་བ་ཡོད་དམ་ཞེ་ན། དེ་ལ་ཐེག་བསྡུས་ཀྱི་གཞུང་དེ་དང་མཐུན་པ་ལྟར་
དུ་དྲང་ངེས་རྣམ་འབྱེད་ལས། བྱང་སར་དོན་སྔར་ཡོད་ལ་འདིའོ་ཞེས་མིང་
ཕྱིས་འདོགས་ན་དེ་ལྟར་མ་བཏགས་པའི་ཚེ་དེའི་དོན་ངོ་བོ་མེད་པར་འགྱུར་
ལ། མ་བཏགས་པའི་ཚེ་ཡང་ངོ་བོ་ཡོད་པ་ལ་ཕྱིས་འདོགས་ན་མིང་མ་བཏགས་
པའི་དུས་སུ་འདི་གཟུགས་སོ་སྙམ་པའི་བློ་སྐྱེ་བར་འགྱུར་ཞེས་བཀག་གོ་
གསུངས་ལ། འདིའི་དོན་ལ་རྗེ་ནོར་བཟང་པའི་ཞལ་ནས། ལྟོ་ལྡིར་བ་ལ་བུམ་
པ་ཞེས་བརྡ་མ་སྦྱར་བའི་སྔ་རོལ་ཏུ་ལྟོ་ལྡིར་བ་ཡོད་ཅིང་། དེ་བུམ་པ་ནི་མ་
ཡིན་ཏེ་བུམ་པ་ཞེས་པའི་སྒྲས་བརྗོད་མི་ནུས་པའི་ཕྱིར། དེ་ལྟར་ན་མིང་མེད་
ཀྱི་དངོས་པོའི་མཚན་གཞི་ཡིན་ནོ་ཞེ་ན། འོ་ན། ལྟོ་ལྡིར་བ་ལ་བུམ་པ་ཞེས་པའི་
བརྡ་མ་སྦྱར་བའི་སྔ་རོལ་དུ། ལྟོ་ལྡིར་བ་བུམ་པ་ཡིན་པར་ཐལ། དེའི་སྔ་རོལ་དུ་
ལྟོ་ལྡིར་བ་བུམ་པ་ཡིན་པ་ཡོད་པའི་ཕྱིར། དེའི་སྔ་རོལ་ཏུ་ལྟོ་ལྡིར་བ་ཡོད་ཅིང་།
ལྟོ་(༡༦༡བ) ལྡིར་བ་དང་ལྟོ་ལྡིར་བ་བུམ་པ་ཡིན་པ་ཡུལ་དུས་རང་བཞིན་གང་
ལ་ལྟོས་ཏེ་གྲུབ་བདེ་རྫས་གཅིག་ཡིན་པའི་ཕྱིར། གཞན་ཡང་། བུམ་པ་ཞེས་
པའི་ངག་དེ་ལྟོ་ལྡིར་བའི་དངོས་མིང་མ་ཡིན་པར་ཐལ། ལྟོ་ལྡིར་བ་ལ་འདོད་
རྒྱལ་ཐོག་མར་བརྡ་སྦྱར་བའི་དངོས་མིང་མ་ཡིན་པའི་ཕྱིར། དེ་ལྟོ་ལྡིར་བ་ལ་
རྗེས་གྲུབ་ཏུ་བརྡ་སྦྱར་བའི་མིང་ཡིན་པའི་ཕྱིར། ལྟོ་ལྡིར་བ་གྲུབ་པའི་རྗེས་སུ་
ལྟོ་ལྡིར་བ་བུམ་པ་ཞེས་པའི་བརྡ་སྦྱར་བ་ཡིན་པའི་ཕྱིར། རང་ལུགས་ལ་དེའི་
དོན་ནི། དོན་གྲུབ་ཅེས་པའི་སྒྲ་འཇུག་པའི་བྱིས་པ་ཆུང་ངུ་དེ་ལ་དོན་གྲུབ་
ཅེས་པའི་བརྡ་སྦྱར་བའི་ཚེ། དེ་ལྟ་བུའི་དོན་གྲུབ་དེ་ཡིན་པར་ཐལ། དེ་ལྟ་ངུའི་
བྱིས་པ་ཆུང་ངུ་དེ་དོན་གྲུབ་ཅེས་པའི་སྒྲ་འཇུག་གཞིར་དངོས་དབང་གིས་
གྲུབ་པའི་ཕྱིར། དེ་དེའི་གཞིར་རང་གི་མཚན་ཉིད་ཀྱིས་གྲུབ་པའི་ཕྱིར། རྟགས་
ཁས། ཞེས་པའི་དོན་ཡིན་ནོ། །

ཡིན་དགོས་པའི་ཕྱིར། སྟོང་ཉིད་ཡིན་ན། གང་ཟག་གི་བདག་མེད་ཕྲ་མོ་ཡིན་
དགོས་པའི་ཕྱིར། བྱས་པ་ལ་ཁོ་ན་རེ། བྱ་བྱེད་བདེན་པས་སྟོང་པ་དེ། ཆོས ཀྱི་
བདག་མེད་ཕྲ་མོ་ཡིན་པར་ཐལ། བྱ་བྱེད་བདེན་པར་འཛིན་པའི་རྟོག་པ དེ།
ཆོས་ཀྱི་བདག་འཛིན་ཡིན་པའི་ཕྱིར་ཏེ། ཆོས་ཀྱི་བདག་འཛིན་ཡོད་པའི་ཕྱིར་
ཏེ། ཤེས་སྒྲིབ་ཏུ་གྱུར་པའི་ཤེས་པ་ཡོད་པའི་ཕྱིར་ཏེ། ཤེས་སྒྲིབ་ཡོད་པའི་ཕྱིར་
ན་མ་ཁྱབ་སྟེ། ཤེས་སྒྲིབ་ཡིན་ན། ལྡན་མིན་འདུ་བྱེད་ཡིན་དགོས་པའི་ཕྱིར། འོ་
ན། ཤེས་སྒྲིབ་གང་ཞེ་ན། ཉོན་མོངས་ཀྱི་བག་ཆགས་ལྟ་བུ་དེ་ཤེས་སྒྲིབ་ཡིན་ནོ།།
ཁོ་ན་རེ། མདོ་སྡེ་པས་འཁོར་ལོ་དང་པོ་དེ། བསྟན་བཅོས་འདིའི་བཤད་བྱ་རྩ་
བའི་མདོར་ཁས་ལེན་པ་ཡིན་ནོ་ཞེ་ན། མདོ་སྡེ་པའི་ལུགས་གཞིར་བཞག་ལ།
འཁོར་ལོ་དང་པོ་དེ། བསྟན་བཅོས་འདིའི་དེ་མ་ཡིན་པར་ཐལ། འཁོར་ལོ་
དང་པོ་དེ་ཐེག་དམན་ཐུན་མོང་མ་(༡༦༠བ) ཡིན་པའི་མདོ་གང་ཞིག །བསྟན་
བཅོས་འདིའི་བཤད་བྱ་རྩ་བའི་མདོ་ཡིན་ན། ཐེག་ཆེན་ཀྱི་མདོ་ཡིན་དགོས་
པའི་ཕྱིར་ཏེ། བསྟན་བཅོས་འདིའི་ཆེད་དུ་བྱ་བའི་གདུལ་བྱ་ཡིན་ན། ཐེག་ཆེན་
གྱི་རིགས་ཅན་ཡིན་དགོས་པའི་ཕྱིར། ཁ་ཅིག་ན་རེ། འཁོར་ལོ་ཐ་མ་དེ།
བསྟན་བཅོས་འདིའི་བཤད་བྱ་རྩ་བའི་མདོ་ཡིན་ནོ་ཟེར་ན། དེ་མི་འཐད་པར་
ཐལ། འཁོར་ལོ་ཐ་མ་དེ་སེམས་ཙམ་པའི་ཐུན་མོང་མ་ཡིན་པའི་མདོ་ཡིན་པ་
གང་ཞིག །བསྟན་བཅོས་འདི་མདོ་སྡེ་པའི་བསྟན་བཅོས་ཡིན་པའི་ཕྱིར། མདོ་
སྡེ་པའི་ལུགས་གཞིར་བཞག །རང་རེས། ཤེར་ཕྱིན་གྱི་མདོ་དེ་བསྟན་བཅོས་
འདིའི་བཤད་བྱ་རྩ་བའི་མདོ་ཡིན་ནོ། །བྱས་པ་ལ་ཁོ་ན་རེ། འཁོར་ལོ་བར་པ་
དེ་བསྟན་བཅོས་འདིའི་དེར་ཐལ། འདོད་པའི་ཕྱིར། འདོད་ན། དེ་ཆོས་ཅན།
ངེས་དོན་གྱི་མདོ་ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། འོ་ན། ཁོ་
རང་ལ། ཤེར་ཕྱིན་གྱི་མདོ་དེ་བསྟན་བཅོས་འདིའི་བཤད་བྱ་རྩ་བའི་མདོ་ཡིན་
པར་ཐལ། མངོན་པའི་སྡེ་སྣོད་བསྟན་བཅོས་འདིའི་དེ་ཡིན་པའི་ཕྱིར། བསྟན་

གཟུགས་འཛིན་ཡིད་མངོན་དེས། རང་གི་དེ་མ་ཐག་རྐྱེན་དུ་གྱུར་པའི་
གཟུགས་འཛིན་དབང་མངོན་གྱི་གཟུང་དོན་ལས་གཞན་པའི་རང་གི་གཟུང་
དོན་དུ་གྱུར་པའི་གཟུགས་གཟུང་དོན་དུ་བྱས་ནས་འཛིན་ན་ཡང་།ལོང་བའི་
རྒྱུད་ལ་གཟུགས་འཛིན་ཡིད་མངོན་ཡོད་པར་ཐལ་པའི་སྐྱོན་མེད་དེ། གཟུགས་
འཛིན་ཡིད་མངོན་དེ། རང་གི་དེ་མ་ཐག་རྐྱེན་དུ་གྱུར་པའི་གཟུགས་འཛིན་
དབང་མངོན་ལས་བྱུང་བ་གང་ཞིག །ལོང་བའི་རྒྱུད་ལ་གཟུགས་འཛིན་དབང་
མངོན་མེད་པའི་ཕྱིར། ཞེས་འཆད་པར་བྱེད་པ་ལ། དེ་ཕྱིར་ལོང་བས་མཐོང་བ་
མིན། །ཞེས་པ་འདི་བྱུང༌། གསུམ་པ་རྩོད་པ་སྤང་བ་(༡༦༨བ) ལ། རང་རེས།
ཡིད་ནི་ཡུལ་གཞན་ཉིད་འཛིན་བྱེད། །ཅེས་འཆད་པ་ལ་ཁོ་ན་རེ། འོ་ན།
གཟུགས་འཛིན་ཡིད་མངོན་དེས་རང་ཡུལ་ངེས་མེད་གཅིག་འཛིན་པར་ཐལ།
དེས་རང་གི་དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་གྱི་
གཟུང་དོན་ལས་གཞན་པའི་རང་གི་གཟུང་དོན་དུ་གྱུར་པའི་གཟུགས་གཟུང་
དོན་དུ་བྱས་ནས་འཛིན་པའི་ཕྱིར་ཞེ་ན། དེས་དེ་ལྟར་འཛིན་ན་ཡང་། དེས་
རང་ཡུལ་ངེས་པ་ཅན་གཅིག་འཛིན་པ་ཡིན་ཏེ། གཟུགས་འཛིན་དབང་མངོན་
དང་དུས་མཉམ་དུ་གྱུར་པའི་གཟུགས་དེ་དེའི་གཟུང་དོན་ཡིན་པའི་ཕྱིར།
ཞེས་འཆད་པར་བྱེད་པ་ལ། རང་དོན་རྗེས་འགྲོའི་དོན་ལྟོས་ཅན། །ཞེས་སོགས་
རྐང་པ་བཞི་བྱུང་། དེ་ལྟར་བྱས་པ་ལ་ཁོ་ན་རེ། གཟུགས་འཛིན་ཡིད་མངོན་
དེས་གཟུགས་འཛིན་དབང་མངོན་དང་དུས་མཉམ་དུ་གྱུར་པའི་གཟུགས་
གཟུང་དོན་དུ་བྱས་ནས་མི་འཛིན་ཏེ། གཟུགས་འཛིན་ཡིད་མངོན་དང་དེའི་
གཟུང་དོན་གཉིས་དུས་མཉམ་ཤིང༌། གཟུགས་འཛིན་ཡིད་མངོན་དང་
གཟུགས་འཛིན་དབང་མངོན་གཉིས་དུས་མཉམ་མ་ཡིན་པའི་ཕྱིར། ཞེས་
འདོད་པ་རྗོད་པར་བྱེད། དེ་དང་བྱེད་དུས་མཚུངས་མེད་ཅན། །ཞེས་སོགས་
རྐང་པ་བཞི་བྱུང་། དེ་འགོག་པར་བྱེད་པ་ལ། མེད་པ་སྔར་ནུས་མེད་ཕྱིར་

དང་། །ཞེས་སོགས་བྱུང་བ་ཡིན་པའི་ཕྱིར། འོ་ན། གཟུགས་འཛིན་ཡིད་མངོན་
གྱི་གཟུང་དོན་ཆོས་ཅན། ཁྱོད་ཀྱིས་གཟུགས་འཛིན་ཡིད་མངོན་སྐྱེད་མི་ནུས་
པར་ཐལ། ཁྱོད་གཟུགས་འཛིན་ཡིད་མངོན་གྱི་སྔ་ལོགས་སུ་མེད་པའི་ཕྱིར།
རྟགས་ཁས། (༡༦༩ན) ཞེས་འཆད་པར་བྱེད་པ་ལ། མེད་པ་སྔར་ནུས་མེད་ཕྱིར་
དང་། །ཞེས་པ་འདི་བྱུང་། གཞན་ཡང་གཟུགས་འཛིན་ཡིད་མངོན་གྱི་གཟུང་
དོན་ཆོས་ཅན། ཕྱིས་ཀྱང་ཁྱོད་ཀྱིས་གཟུགས་འཛིན་ཡིད་མངོན་སྐྱེད་མི་ནུས་
པར་ཐལ། ཁྱོད་ཀྱི་དུས་སུ་གཟུགས་འཛིན་ཡིད་མངོན་གྲུབ་ཟིན་པའི་ཕྱིར།
རྟགས་ཁས། ཞེས་འཆད་པར་བྱེད་པ་ལ། ཕྱིས་ཀྱང་ཉེ་བར་མི་སྦྱོར་ཕྱིར། །ཞེས་
པ་འདི་བྱུང་། དེར་ཡང་མ་ཟད། དེ་ཆོས་ཅན། གཟུགས་འཛིན་ཡིད་མངོན་གྱི་
རྒྱུ་མ་ཡིན་པར་ཐལ། དེའི་སྔ་ལོགས་སུ་ཡང་མེད་པ་གང་ཞིག །རྒྱུ་ཡིན་ན།
རང་གི་འབྲས་བུའི་སྔ་ལོགས་སུ་ཡོད་དགོས་པའི་ཕྱིར། ཞེས་འཆད་པར་བྱེད་
པ་ལ། རྒྱུ་རྣམས་ཐམས་ཅད་སྔར་ཡོད་ཡིན། །ཞེས་སོགས་རྐང་པ་གཉིས་བྱུང་
དེ་ལྟར་བྱས་པ་ལ་ཁོ་ན་རེ། གཟུགས་འཛིན་ཡིད་མངོན་གྱི་གཟུང་དོན་དུ་གྱུར་
པའི་གཟུགས་ཆོས་ཅན། གཟུགས་འཛིན་ཡིད་མངོན་གྱི་མི་འཛིན་པར་ཐལ།
འདོད་པ་བརྗོད་པར་བྱེད་པ་ལ། དུས་ཐ་དད་པས་ཇི་ལྟར་འཛིནན། །ཞེ་ན།
ཞེས་པ་འདི་བྱུང་། འོ་ན། གཟུགས་འཛིན་ཡིད་མངོན་གྱི་གཟུང་དོན་དུ་གྱུར་
པའི་གཟུགས་ཆོས་ཅན། གཟུགས་འཛིན་ཡིད་མངོན་གྱིས་འཛིན་པར་ཐལ།
གཟུགས་འཛིན་ཡིད་མངོན་དང་དུས་མཉམ་མ་ཡིན་པའི་ཕྱིར།ཞེས་པའི་
གཟུགས་འཛིན་ཡིད་མངོན་ལ་རང་འདྲའི་རྣམ་པ་གཙོ་བོར་དངོས་སུ་གཏོད་
བྱེད་ཡིན་པའི་ཕྱིར། ཞེས་འཆད་པར་བྱེད་པ་ལ། རིག་པ་ཤེས་པ་ཡི། །ཞེས་
སོགས་རྐང་པ་ཕྱེད་དང་གསུམ་བྱུང༌། (༡༦༩བ) ཁོ་ན་རེ། འོ་ན། གཟུགས་
འཛིན་ཡིད་མངོན་དེས། རང་གི་ཐུན་མོང་མ་ཡིན་པའི་བདག་རྐྱེན་དང༌། དེ་
མ་ཐག་རྐྱེན་གཉིས་གཟུང་དོན་དུ་བྱས་ནས་མི་འཛིན་ལ། རང་གི་དམིགས་

དགོས་པའི་ཕྱིར་ན་མ་ཁྱབ། འདོད་ན། སངས་འཕགས་ཀྱི་རྒྱུད་ཀྱི་མིག་གི་རྣམ་
པར་ཤེས་པ་ཆོས་ཅན། ཐལ་ཕྱིར། ཟེར་ན། ཁོ་རང་ལ། དབང་པོ་དང་མངོན་
སུམ་གྱི་གཞི་མཐུན་ཡིན་ན། དབང་མངོན་ཡིན་དགོས་པར་ཐལ། དབང་ཤེས་
དང་མངོན་སུམ་གྱི་གཞི་མཐུན་ཡིན་ན། དབང་མངོན་ཡིན་དགོས་པའི་ཕྱིར།
ཁྱབ་པ་ཁས། འདོད་ན། སངས་འཕགས་ཀྱི་རྒྱུད་ཀྱི་དད་པའི་དབང་པོ་ཆོས་
ཅན། ཐལ་ཕྱིར། བྱས་པ་ལ་ཁོ་ན་རེ། དབང་མངོན་དང་ཡིད་མངོན་གཉིས་
ཅིག་ཆར་དུ་གྲུབ་པར་ཐལ། དབང་མངོན་དང་དེ་ཉམས་སུ་མྱོང་བའི་རང་
རིག་གཉིས་ཅིག་ཆར་དུ་གྲུབ་པ་གང་ཞིག །དེ་འདྲའི་རང་རིག་དེ་ཡིད་མངོན་
ཡིན་པའི་ཕྱིར། རྟགས་ཕྱི་མ་ཁས་ཟེར་ན། འོ་ན། གཟུགས་འཛིན་དབང་ཡིད་
ཅིག་ཆར་དུ་གྲུབ་པར་ཐལ། འདོད་པའི་ཕྱིར་ན་མ་ཁྱབ། (༡༧༠བ) འདོད་མི་
ནུས་ཏེ། གཟུགས་འཛིན་ཡིད་མངོན་དེ། གཟུགས་འཛིན་དབང་མངོན་གྱིས་དེ་
མ་ཐག་རྐྱེན་བྱས་པ་ལ་རྟེན་ནས་བྱུང་བ་ཡིན་པའི་ཕྱིར། གཞན་ཡང་ཁོ་ན་རེ།
བསྟན་བཅོས་འདིར་དང་པོ་དབང་མངོན་བསྟན། དེ་རྗེས་ཡིད་མངོན་བསྟན་
པ་དེ། རྒྱུ་འབྲས་དོན་གྱི་རིམ་པའི་དབང་དུ་བྱས་ནས་བསྟན་པ་མ་ཡིན་པར་
ཐལ། དབང་མངོན་ཡིན་ན། རང་གི་དེ་མ་ཐག་རྐྱེན་དུ་གྱུར་པའི་ཡིད་མངོན་
ལས་བྱུང་བས་ཁྱབ། ཡིད་མངོན་ཡིན་ན་ཡང་། རང་གི་དེ་མ་ཐག་རྐྱེན་དུ་གྱུར་
པའི་དབང་མངོན་ལས་བྱུང་བས་ཁྱབ་པའི་ཕྱིར་ཟེར་ན། མ་ཁྱབ། རྟགས་གྲུབ་
སྟེ། དབང་མངོན་ཡིན་ན། རང་གི་དེ་མ་ཐག་རྐྱེན་དུ་གྱུར་པའི་རང་རིག་ལས་
བྱུང་བས་ཁྱབ། རང་རིག་ཡིན་ན། ཡིད་མངོན་ཡིན་དགོས་པའི་ཕྱིར་ཟེར་ན།
དེས་ན། ཁོ་རང་གི་ལུགས་ལ་ཡང་ཡིད་མངོན་ཡིན་ན། རང་གི་དེ་མ་ཐག་རྐྱེན་
དུ་གྱུར་པའི་དབང་མངོན་ལས་བྱུང་བས་ཁྱབ་བོ་ཞེ་ན། ཚུར་མཐོང་གི་རྒྱུད་ཀྱི་
གཞན་སེམས་ཤེས་པའི་མངོན་ཤེས་ཆོས་ཅན། ཐལ་ཕྱིར། རྟགས་གྲུབ་སྟེ། ཡིད་
དང་མངོན་སུམ་གྱི་གཞི་མཐུན་པའི་ཕྱིར། འདོད་ན། དེ་ཆོས་ཅན། དོན་རིག་

	

ཕྱིའི་ཆ་དང་བཅས་པའིདངོས་པོ་ཡིན་པར་ཐལ། ཆོས་ཅན་དེའི་ཕྱིར། རྟགས་
གྲུབ་སྟེ། དེ་ཡོད་པའི་ཕྱིར། ཁྱབ་པ་ཁས། འདོད་མི་ནུས་ཏེ། དུས་མཐའི་སྐད་
ཅིག་མ་ཡིན་པའི་ཕྱིར། རྟགས་གྲུབ་སྟེ། དེའི་དེ་མ་ཐག་རྐྱེན་དུས་མཐའི་སྐད་
ཅིག་མ་ཡིན་པའི་ཕྱིར། གཞན་ཡང་། གཟུགས་འཛིན་དབང་མངོན་སྐད་ཅིག་
ཐ་མ་དེ་དུས་མཐའི་སྐད་ཅིག་མ་ཡིན་པར་ཐལ། ཚུར་མཐོང་གི་རྒྱུད་ཀྱི་དེ་དེ་
ཡིན་པའི་ཕྱིར། དེའི་རྒྱུད་ཀྱི་གཟུགས་འཛིན་ཡིད་མངོན་གྱི་དེ་མ་ཐག་རྐྱེན་
དུས་མཐའི་སྐད་ཅིག་མ་ཡིན་པའི་ཕྱིར་ཏེ། དེའི་དམིགས་རྐྱེན་དེ་དེ་ཡིན་པའི་
ཕྱིར། དེའི་རྒྱུད་ཀྱི་གཟུགས་འཛིན་ཡིད་མངོན་དེ་དེ་ཡིན་པའི་ཕྱིར། ཁྱབ་སྟེ།
འཐད་ལྡན་ལས། ཡིད་ཀྱི་མངོན་སུམ་སྐད་ཅིག་མ་ཡིན་པ་དེ་(༡༧༤བ) ཡུལ་
སྐད་ཅིག་མ་ཡིན་པ་དང་འདྲའོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རཾ།
ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་གྱི་དམིགས་རྐྱེན་དུས་
མཐའི་སྐད་ཅིག་མ་ཡིན་པར་ཐལ། དེའི་རྒྱུད་ཀྱི་གཟུགས་འཛིན་ཡིད་མངོན་
གྱི་དམིགས་རྐྱེན་དུས་མཐའི་སྐད་ཅིག་མ་ཡིན་པའི་ཕྱིར། འདོད་ན། དེའི་རྒྱུད་
ཀྱི་གཟུགས་འཛིན་དབང་མངོན་དེ་དུས་མཐའི་སྐད་ཅིག་མ་རྟོགས་པའི་ཚད་
མ་ཡིན་པར་ཐལ། དེ་རང་གི་དམིགས་རྐྱེན་རྟོགས་པའི་ཚད་མ་གང་ཞིག །དེའི་
དམིགས་རྐྱེན་དུས་མཐའི་སྐད་ཅིག་ཐ་མ་ཡིན་པའི་ཕྱིར་ན་མ་ཁྱབ། དང་པོ་མ་
གྲུབ་ན། དེ་ཆོས་ཅན། རང་གི་དམིགས་རྐྱེན་རྟོགས་པའི་ཚད་མ་ཡིན་པར་ཐལ།
དམིགས་རྐྱེན་ཅན་གྱི་ཚད་མ་ཡིན་པའི་ཕྱིར། འདོད་ན། ཚུར་མཐོང་དེ་དུས་
མཐའི་སྐད་ཅིག་མ་མངོན་སུམ་གྱིས་རྟོགས་པའི་གང་ཟག་ཏུ་ཐལ། འདོད་
པའི་ཕྱིར། འདོད་མི་ནུས་ཏེ། དེ་མངོན་སུམ་གྱིས་རྟོགས་པའི་གང་ཟག་ཡིན་ན།
འཕགས་པ་ཡིན་དགོས་པའི་ཕྱིར་ཟེར་ན། ཚུར་མཐོང་གི་རྒྱུད་ཀྱི་གཟུགས་
འཛིན་ཡིད་མངོན་གྱི་དམིགས་རྐྱེན་དུས་མཐའི་སྐད་ཅིག་མ་ཡིན་པར་ཐལ་
དེའི་རྐྱེན་གསུམ་དུས་མཐའི་སྐད་ཅིག་མ་ཡིན་པའི་ཕྱིར་ཏེ། དེའི་རྐྱེན་གསུམ་

མཐོང་ཡིན་ན། ཁྱོད་ཀྱི་རྒྱུད་ཀྱི་མིག་ཤེས་གཟུགས་ལ་འཇུག་པའི་དུས་སུ་
གཟུགས་གསལ་བར་སྣང་བའི་ཡིད་མངོན་མེད་པས་ཁྱབ་པར་ཐལ། དམ་
བཅའ་འཐད་པའི་ཕྱིར། འདོད་ན། མིག་ཤེས་དང་མིག་གི་མངོན་པར་ཤེས་པ་
གཉིས་ཀ་གཟུགས་ལ་ཅིག་ཆར་དུ་འཇུག་བཞིན་པའི་ཚུར་མཐོང་ཆོས་ཅན།
(༡༧༧ན) ཐལ་ཕྱིར། འདོད་ན། དེ་འདྲའི་ཚུར་མཐོང་གི་རྒྱུད་ཀྱི་མིག་ཤེས་
གཟུགས་ལ་འཇུག་པའི་དུས་སུ་གཟུགས་གསལ་བར་སྣང་བའི་ཡིད་མངོན་
ཡོད་པར་ཐལ། དེའི་དུས་སུ་དེ་འདྲའི་ཚུར་མཐོང་གི་རྒྱུད་ཀྱི་མིག་གི་མངོན་
པར་ཤེས་པ་དེ་གཟུགས་གསལ་བར་སྣང་བའི་ཡིད་མངོན་ཡིན་པའི་ཕྱིར་ཏེ།
དེ་ལ་གཟུགས་གསལ་བར་སྣང་བ་གང་ཞིག །ཡིད་མངོན་ཡིན་པའི་ཕྱིར། བྱས་
པ་ལ་ཁོ་ན་རེ། ཚུར་མཐོང་གི་རྒྱུད་ཀྱི་ལྷའི་མིག་གི་མངོན་པར་ཤེས་པ་ཆོས་
ཅན། (གཟུགས་འཛིན་ཡིད་མངོན་ཡིན་པར་ཐལ།) གཟུགས་འཛིན་མངོན་
སུམ་གང་ཞིག །ཡིད་མངོན་ཡིན་པའི་ཕྱིར། དང་པོ་གྲུབ་སྟེ། གཟུགས་འཛིན་
ཤེས་པ་གང་ཞིག །མངོན་སུམ་ཡིན་པའི་ཕྱིར། དང་པོ་གྲུབ་སྟེ། གཟུགས་
འཛིན་མངོན་ཤེས་གང་ཞིག་ཤེས་པ་ཡིན་པའི་ཕྱིར། དང་པོ་གྲུབ་སྟེ། གཟུགས་
འཛིན་མངོན་ཤེས་ཡོད་པའི་ཕྱིར་ཏེ། གཟུགས་འཛིན་པའི་མངོན་ཤེས་ཡོད་
པའི་ཕྱིར་ན་མ་ཁྱབ། ཁ་ཅིག་ན་རེ། དམིགས་རྐྱེན་ཅན་གྱི་ཤེས་པ་ཡིན་ན།
རང་གི་དེ་མ་ཐག་རྐྱེན་དུ་གྱུར་པའི་དབང་མངོན་གྱི་དམིགས་རྐྱེན་གྱི་རིགས་
འདྲ་ཡོད་པས་ཁྱབ་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། སྒྲ་འཛིན་ཡིད་
མངོན་ཆོས་ཅན། ཐལ་ཕྱིར། རྟགས་གྲུབ་སྟེ། སྒྲ་དམིགས་རྐྱེན་དུ་བྱེད་པའི་
ཡིད་མངོན་ཡིན་པའི་ཕྱིར། འདོད་ན། སྒྲ་འཛིན་དབང་མངོན་གྱི་དམིགས་
རྐྱེན་གྱི་རིགས་འདྲ་ཡོད་པར་ཐལ། འདོད་པའི་ཕྱིར། འདོད་ན། སྒྲའི་རིགས་
འདྲ་ཡོད་པར་ཐལ་ལོ། །འདོད་ན། སེ་གོལ་གྱི་སྒྲའི་(༡༧༧བ) རིགས་འདྲ་ཡོད་
པར་ཐལ་ལོ། །འདོད་ན། སྔ་དྲོའི་དུས་ཀྱི་སེ་གོལ་གྱི་སྒྲའི་རིགས་འདྲ་ཡོད་པར་

ཕྱིར་ཏེ། སངས་འཕགས་ལ་དེའི་ཕྱིར་། རང་རེས། གཟུགས་འཛིན་ཡིད་མངོན་
གྱི་ཉེར་ལེན་དུ་གྱུར་པའི་གཟུགས་འཛིན་དབང་མངོན་དེ། གཟུགས་འཛིན་
ཡིད་མངོན་གྱི་དེ་མ་ཐག་རྐྱེན་ཡིན་ནོ།
ཡིད་མངོན་མ་ཐག་རྐྱེན་ཡིན་ནོ། ། བྱས་པ་ལ་ཁོ་ན་རེ། གཟུགས་འཛིན་
ཡིད་མངོན་གྱི་ཉེར་ལེན་དུ་གྱུར་པའི་གཟུགས་འཛིན་དབང་མངོན་སྐད་ཅིག་
དང་པོ་དེ་གཟུགས་འཛིན་ཡིད་མངོན་གྱི་དེ་མ་ཐག་རྐྱེན་ཡིན་པར་ཐལ།
འདོད་པ་གང་ཞིག །དེའི་ཉེར་ལེན་དུ་གྱུར་པའི་གཟུགས་འཛིན་དབང་མངོན་
དང་། དེའི་ཉེར་ལེན་དུ་གྱུར་པའི་གཟུགས་འཛིན་དབང་མངོན་སྐད་ཅིག་
དང་པོ་དང་གཉིས་པ་གྲུབ་པ་དུས་མཉམ་པའི་ཕྱིར་ན་མ་ཁྱབ། འདོད་ན།
གཟུགས་འཛིན་ཡིད་མངོན་དང་དེའི་ཉེར་ལེན་དུ་གྱུར་པའི་དབང་མངོན་
སྐད་ཅིག་གཉིས་པ་གཉིས་གྲུབ་པ་དུས་མཉམ་པར་ཐལ། དེ་གཉིས་དེའི་ཉེར་
ལེན་དུ་གྱུར་པའི་དེ་སྐད་ཅིག་དང་པོའི་དངོས་འབྲས་(༡༧༨བ) སུ་མཚུངས་
པའི་ཕྱིར་ཏེ། དེའི་ཉེར་ལེན་དུ་གྱུར་པའི་གཟུགས་འཛིན་དབང་མངོན་སྐད་
ཅིག་དང་པོ་དེ། གཟུགས་འཛིན་ཡིད་མངོན་གྱི་དེ་མ་ཐག་རྐྱེན་ཡིན་པའི་ཕྱིར།
འདོད་མི་ནུས་ཏེ། གཟུགས་འཛིན་ཡིད་མངོན་གྱི་ཉེར་ལེན་དུ་གྱུར་པའི་
གཟུགས་འཛིན་དབང་མངོན་སྐད་ཅིག་གཉིས་པ་མ་རྫོགས་གོང་དུ་གཟུགས་
འཛིན་ཡིད་མངོན་གྲུབ་པ་མེད་པའི་ཕྱིར། འཐད་ལྡན་ལས། མིག་བྱེད་པ་དང་
ལྡན་པའི་དུས་ཀྱི་ཚེ། གཟུགས་གསལ་བར་སྣང་བའི་ཤེས་པ་གང་ཡིན་པ་དེ།
ཞེས་གསུངས་པའི་ཕྱིར་ཟེར་ན། གཟུགས་འཛིན་ཡིད་མངོན་གྱི་ཉེར་ལེན་དུ་
གྱུར་པའི་གཟུགས་འཛིན་དབང་མངོན་དེ་གཟུགས་འཛིན་ཡིད་མངོན་གྱི་དེ་
མ་ཐག་རྐྱེན་ཡིན་པར་ཐལ། དེ་དེའི་དངོས་ཀྱི་ཉེར་ལེན་ཡིན་པའི་ཕྱིར་ཏེ།
གཟུགས་འཛིན་ཡིད་མངོན་གྱི་ཉེར་ལེན་དེ་དེའི་དངོས་ཀྱི་ཉེར་ལེན་ཡིན་པའི་
ཕྱིར་ཏེ། ཡིད་མངོན་གྱི་ཉེར་ལེན་དེ་དེའི་དངོས་ཀྱི་དེ་ཡིན་པའི་ཕྱིར་ཏེ།
དབང་མངོན་ལ་དེའི་ཕྱིར། གཞན་ཡང༌། གཟུགས་འཛིན་ཡིད་མངོན་གྱི་ཉེར་

ལེན་དེ་དེའི་དངོས་ཀྱི་དེར་ཐལ། དེའི་ཉེར་འབྲས་དེ་དེ་དངོས་ཀྱི་དེའི་ཕྱིར།
དེའི་འབྲས་བུ་ལ་དེའི་ཕྱིར། གཞན་ཡང་། གསལ་བ་དེར་ཐལ། གཟུགས་
འཛིན་དབང་མངོན་གྱི་ཉེར་ལེན་དེ་དེའི་དངོས་ཀྱི་དེ་ཡིན་པའི་ཕྱིར།དེའི་རྒྱུ་
དེ་དེའི་དངོས་ཀྱི་རྒྱུ་ཡིན་པའི་ཕྱིར། གཞན་ཡང་། གཟུགས་ཀྱི་རྒྱུ་སྐད་ཅིག་
དང་པོ་དེ་དེའི་དངོས་ཀྱི་རྒྱུ་ཡིན་པར་ཐལ། གཟུགས་ཀྱི་རྒྱུ་དེ་དེའི་དངོས་རྒྱུ་
ཡིན་པ་གང་ཞིག ། གཟུགས་ཀྱི་རྒྱུ་དང་གཟུགས་ཀྱི་རྒྱུ་སྐད་ཅིག་དང་པོ་གཉིས་
གྲུབ་(༡༧༩ན) དུས་མཉམ་པའི་ཕྱིར། ཁྱབ་པ་ཁས། འདོད་ན། གཟུགས་དང་
གཟུགས་ཀྱི་རྒྱུ་སྐད་ཅིག་གཉིས་པ་གཉིས་གྲུབ་དུས་མཉམ་པར་ཐལ། དེ་
གཉིས་གཟུགས་ཀྱི་རྒྱུ་སྐད་ཅིག་དང་པོའི་དངོས་འབྲས་སུ་མཚུངས་པའི་ཕྱིར།
གཟུགས་ཀྱི་རྒྱུ་སྐད་ཅིག་དང་པོ་དེ། དེ་གཉིས་ཀའི་དངོས་རྒྱུར་མཚུངས་པའི་
ཕྱིར། འདོད་མི་ནུས་ཏེ། གཟུགས་ཀྱི་རྒྱུ་སྐད་ཅིག་གཉིས་པ་མ་འགག་གོང་དུ་
གཟུགས་གྲུབ་པ་མེད་པའི་ཕྱིར། གཞན་ཡང། གཟུགས་དང་གཟུགས་ཀྱི་རྒྱུ་
སྐད་ཅིག་གཉིས་པ་གྲུབ་དུས་མཉམ་པ་མ་ཡིན་པར་ཐལ། གཟུགསཀྱི་རྒྱུ་སྐད་
ཅིག་གཉིས་པ་དེ་གཟུགས་ཀྱི་རྒྱུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཆོས་ཅན་དེའི་ཕྱིར། བྱས་པ་ལ་ཁོ་ན་རེ། མ་ཁྱབ་སྟེ། གཟུགས་ཀྱི་དངོས་
རྒྱུ་སྐད་ཅིག་གཉིས་པ་ཆོས་ཅན། གཟུགས་ཀྱི་དངོས་རྒྱུ་ཡིན་པར་ཐལ། ཆོས་
ཅན་དེའི་ཕྱིར། ཁྱབ་པ་ཁས། མ་གྲུབ་ན་དེར་ཐལ། དེ་ཡོད་པའི་ཕྱིར། མ་གྲུབ་
ན། དེའི་དངོས་རྒྱུ་དུས་མཐའི་སྐད་ཅིག་མ་ཡིན་པར་ཐལ། མ་གྲུབ་པ་དེའི་
ཕྱིར། འདོད་ན། དེའི་དངོས་རྒྱུ་ཡིན་ན། དུས་མཐའི་སྐད་ཅིག་མ་ཡིན་དགོས་
པར་ཐལ། འདོད་པའི་ཕྱིར་ན་མ་ཁྱབ། འདོད་ན། གཟུགས་ཀྱི་རྒྱུ་ཆོས་ཅན།
ཐལ་ཕྱིར། གཞན་ཡང་ཁོ་ན་རེ། རྣམ་མཁྱེན་གྱི་ཉེར་ལེན་དེ། རྣམ་མཁྱེན་གྱི་
དངོས་ཀྱི་ཉེར་ལེན་ཡིན་པར་ཐལ། གཟུགས་འཛིན་ཡིད་མངོན་ལ་དེའི་ཕྱིར།
རྟགས་ཁས། འདོད་ན། རྣམ་མཁྱེན་གྱི་(༡༧༩བ) ཉེར་ལེན་ལ་གནས་པའི་གང་

ཕྱིར། རྟགས་གྲུབ་སྟེ། དེའི་རིགས་འདྲར་གྱུར་པའི་གཟུགས་འཛིན་དབང་
མངོན་མེད་པའི་ཕྱིར་ཏེ། མར་མེ་སྐད་ཅིག་ཐ་མའི་གཟུགས་ཀྱི་རིགས་འདྲར་
གྱུར་པའི་མར་མེའི་གཟུགས་མེད་པའི་ཕྱིར་ན་མ་ཁྱབ། འདོད་ན། དེ་འདྲའི་
གཟུགས་འཛིན་དབང་མངོན་གྱི་དེ་མ་ཐག་འབྲས་སུ་གྱུར་པའི་གཟུགས་
འཛིན་ཡིད་མངོན་ཆོས་ཅན། ཁྱོད་ཀྱི་དམིགས་རྐྱེན་དུ་གྱུར་པའི་གཟུགས་ཡོད་
པར་ཐལ། ཁྱོད་གཟུགས་འཛིན་ཡིད་མངོན་ཡིན་པའི་ཕྱིར། འདོད་ན། དེའི་
དམིགས་རྐྱེན་དུ་གྱུར་པའི་མར་མེའི་གཟུགས་ཡོད་པར་ཐལ། འདོད་པའི་ཕྱིར།
འདོད་ན། མར་མེ་སྐད་ཅིག་ཐ་མའི་གཟུགས་ཀྱི་རིགས་འདྲར་གྱུར་པའི་མར་
མེའི་གཟུགས་ཡོད་པར་ཐལ། འདོད་པའི་ཕྱིར་ན་མ་ཁྱབ་སྟེ། འོ་ན། ཁོ་རང་ལ།
གཟུགས་འཛིན་དབང་མངོན་སྐད་ཅིག་ཐ་མ་ཡིན་ན། རང་གི་དེ་མ་ཐག་
འབྲས་སུ་གྱུར་པའི་གཟུགས་འཛིན་ཡིད་མངོན་ཡོད་པས་ཁྱབ་པར་ཐལ། ཐར་
ལམ་གསལ་(༡༨༠བ) བྱེད་ལས། དབང་མངོན་གྱི་རྗེས་དེར་ཡིད་མངོན་ངེས་
པར་སྐྱེ་བའི་ཁྱབ་པ། དཔྱད་པ་གསུམ་གྱི་དག་པའི་ལུང་ལ་བརྟེན་ནས་ཡིད་
ཆེས་རྗེས་དཔག་གིས་གྲུབ་བོ། །ཞེས་གསུངས་པའི་ཕྱིར། གཞན་ཡང་། ཁོ་རང་
ལ། མར་མེའི་སྐད་ཅིག་ཐ་མའི་གཟུགས་ཀྱི་དངོས་ཀྱི་ཉེར་ལེན་དུ་གྱུར་པའི་
མར་མེའི་གཟུགས་གཟུང་དོན་དུ་བྱེད་པ་ཡང་ཡིན། གཟུགས་འཛིན་དབང་
མངོན་སྐད་ཅིག་ཐ་མ་ཡང་ཡིན་པའི་གཞི་མཐུན་པར་གྱུར་པའི་གཟུགས་
འཛིན་དབང་མངོན་ཡོད་པར་ཐལ། མར་མེའི་སྐད་ཅིག་ཐ་མའི་གཟུགས་
གཟུང་དོན་དུ་བྱེད་པ་ཡང་ཡིན། གཟུགས་འཛིན་དབང་མངོན་སྐད་ཅིག་ཐ་
མ་ཡང་ཡིན་པའི་གཞི་མཐུན་ཡོད་པའི་ཕྱིར། རྟགས་གྲུབ་སྟེ། མར་མེ་སྐད་
ཅིག་ཐ་མའི་གཟུགས་འཛིན་དབང་མངོན་དེ་དེ་ཡིན་པའི་ཕྱིར། རྟགས་ཁས།
འདོད་ན། དེ་འདྲ་བའི་གཞི་མཐུན་པར་གྱུར་པའི་གཟུགས་འཛིན་དབང་
མངོན་ཆོས་ཅན། རང་གི་དེ་མ་ཐག་འབྲས་སུ་གྱུར་པའི་གཟུགས་འཛིན་ཡིད་

གྲུབ་དུས་མཉམ་པར་ཐལ། དེ་གཉིས་གཟུགས་ཀྱི་དངོས་འབྲས་སུ་མཚུངས་
པའི་ཕྱིར། འདོད་མི་ནུས་ཏེ། (༡༨༡བ) གཟུགས་འཛིན་དབང་མངོན་སྐད་ཅིག་
གསུམ་པ་མ་རྫོགས་གོང་དུ་གཟུགས་འཛིན་ཡིད་མངོན་གྲུབ་པ་མེད་པའི་ཕྱིར།
རང་རེས། མར་མེ་སྐད་ཅིག་ཐ་མའི་གཟུགས་འཛིན་ཡིད་མངོན་ཡོད་བྱས་པ་
ལ་ཁོ་ན་རེ། འོ་ན། མར་མེ་སྐད་ཅིག་དང་པོའི་གཟུགས་འཛིན་པའི་ཡིད་
མངོན་ཡོད་པར་ཐལ། འདོད་པའི་ཕྱིར། འདོད་ན། ཚུར་མཐོང་གི་རྒྱུད་ཀྱི་དེ་
ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་ཀྱི་དམིགས་རྐྱེན་དུ་གྱུར་པའི་
གཟུགས་ཡོད་པར་ཐལ། ཁྱོད་ཚུར་མཐོང་གི་རྒྱུད་ཀྱི་གཟུགས་འཛིན་ཡིད་
མངོན་ཡིན་པའི་ཕྱིར། འདོད་ན། མར་མེའི་གཟུགས་སྐད་ཅིག་དང་པོའི་ཉེར་
ལེན་དུ་གྱུར་པའི་གཟུགས་ཡོད་པར་ཐལ། འདོད་པའི་ཕྱིར། འདོད་ན། དེའི་
ཉེར་ལེན་དུ་གྱུར་པའི་མར་མེའི་གཟུགས་ཡོད་པར་ཐལ། འདོད་པའི་ཕྱིར་ན་
མ་ཁྱབ། འདོད་ན། དེ་ཆོས་ཅན། ཁྱོད་ཀྱི་ཉེར་ལེན་དུ་གྱུར་པའི་མར་མེའི་
གཟུགས་མེད་པར་ཐལ། ཁྱོད་མར་མེའི་གཟུགས་སྐད་ཅིག་དང་པོ་ཡིན་པའི་
ཕྱིར་ཟེར་ན། ཁོ་རང་ལ། མར་མེའི་གཟུགས་སྐད་ཅིག་དང་པོ་ཆོས་ཅན། ཁྱོད་
ཀྱི་ཉེར་ལེན་དུ་གྱུར་པའི་གཟུགས་ཡོད་པར་ཐལ། ཁྱོད་ཀྱི་ཉེར་ལེན་དུ་གྱུར་
པའི་བེམ་པོ་ཡོད་པ་གང་ཞིག །ཁྱོད་གཟུགས་ཡིན་པའི་ཕྱིར། དང་པོ་གྲུབ་སྟེ།
ཁྱོད་ཀྱི་ཉེར་ལེན་ཡོད་པ་གང་ཞིག །ཁྱོད་བེམ་པོ་ཡིན་པའི་ཕྱིར། དང་པོ་གྲུབ་
སྟེ། འདུས་བྱས་ཡིན་པའི་ཕྱིར། གཞན་ཡང་། རྣམ་མཁྱེན་སྐད་ཅིག་དང་པོའི་
ཉེར་ལེན་དུ་གྱུར་པའི་རྣམ་མཁྱེན་མེད་པར་ཐལ། དེ་འདྲའི་མར་མེ་གཟུགས་
མེད་པ་དེའི་ཕྱིར། རྟགས་ཁས། འདོད་ན། དེའི་ཉེར་ལེན་དུ་གྱུར་
(༡༨༢ན) པའི་ཤེས་པ་མེད་པར་ཐལ། འདོད་པའི་ཕྱིར་ན་མ་ཁྱབ། འདོད་མི་
ནུས་ཏེ། དེའི་དེར་གྱུར་པའི་རྒྱུན་མཐའི་ཡེ་ཤེས་ཡོད་པའི་ཕྱིར་ཏེ། དེ་ཐོབ་
བྱར་བྱེད་པའི་བྱང་སེམས་རྒྱུན་མཐའ་བ་ཡོད་པ་གང་ཞིག །དེ་དེའི་ཉེར་ལེན་

དུ་གྱུར་པའི་དེ་ཐོབ་བྱར་བྱེད་པའི་རྒྱུན་མཐའ་བའི་རྒྱུད་ཀྱི་རྒྱུན་མཐའི་ཡེ་
ཤེས་ཀྱི་རྫས་རྒྱུན་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ཁྱོད་ཁྱོད་ཀྱི་
ཉེར་ལེན་དུ་གྱུར་པའི་ཁྱོད་ཐོབ་བྱར་བྱེད་པའི་རྒྱུན་མཐའ་བའི་རྒྱུད་ཀྱི་ཡེ་
ཤེས་ཀྱི་རྫས་རྒྱུན་དུ་ཐལ། ཁྱོད་རྣམ་མཁྱེན་ཡིན་པའི་ཕྱིར། དང་པོ་གྲུབ་སྟེ།
སངས་རྒྱས་ཡིན་པའི་ཕྱིར།
༈ རྐྱེན་གསུམ་ལ་ཁ་ཅིག་ན་རེ། གཟུགས་འཛིན་ཡིད་མངོན་གྱི་བདག་རྐྱེན་
དང་། དེའི་དེ་མ་ཐག་རྐྱེན་གཉིས་འགལ་ལོ་ཟེར་ན། དེ་མི་འཐད་པར་ཐལ།
གཟུགས་འཛིན་དབང་མངོན་སྐད་ཅིག་ཐ་མ་དེ་གཉིས་ཀ་ཡིན་པའི་ཕྱིར། ངེ་
སྐད་ཅིག་ཐ་མ་དེ། ། དེ་རང་དབང་དུ་གཙོ་བོར་དངོས་སུ་སྐྱེད་བྱེད་ཀྱི་རིག་པ་
དང་། དེ་མྱོང་བ་གསལ་རིག་ཏུ་གཙོ་བོར་དངོས་སུ་སྐྱེད་བྱེད་ཀྱི་རིགས་པ་
གཉིས་ཀ་ཡིན་པའི་ཕྱིར། ཐར་ལམ་གསལ་བྱེད་ལས། དབང་མངོན་སྐད་ཅིག་
ཐ་མ་དེ་ལ་ཡོད་པའི་ཡིད་མངོན་རང་དབང་དུ་སྐྱེད་པའི་ཆ་བདག་རྐྱེན་དང་།
མྱོང་བ་སྐྱེད་པའི་ཆ་དེ་མ་ཐག་རྐྱེན་གཉིས་རྫས་གཅིག་ལ་ལྡོག་པ་འགལ་བ་
ཡིན་ནོ། །ཞེས་གསུངས་པའི་ཕྱིར། དེས་ན་རང་རེས། གཟུགས་འཛིན་ཡིང་
མངོན་གྱི་བདག་རྐྱེན་དང་། དེའི་དེ་མ་ཐག་རྐྱེན་གཉིས་ཡིན་ཁྱབ་མཉམ།་
(༡༨༢བ) ཡིན་བྱས་པ་ལ་ཁོ་ན་རེ། གཟུགས་འཛིན་ཡིད་མངོན་གྱི་དེ་མ་ཐག་
རྐྱེན་དུ་གྱུར་པའི་ཚོར་བ་ཆོས་ཅན། གཟུགས་འཛིན་ཡིད་མངོན་གྱི་བདག་
རྐྱེན་དུ་ཐལ། གཅིག་ཤོས་དེའི་ཕྱིར། རྟགས་གྲུབ་སྟེ། ཆོས་ཅན་དེའི་ཕྱིར༔
འདོད་ན། དེ་ཆོས་ཅན། ཡིད་དབང་དུ་ཐལ། འདོད་པའི་ཕྱིར་ན་མ་ཁྱབ།
གཟུགས་འཛིན་ཡིད་མངོན་ཆོས་ཅན། ཁྱོད་ཀྱི་བདག་རྐྱེན་ཡིན་ན། ཡིད་
དབང་ཡིན་དགོས་པར་ཐལ། ཁྱོད་ཡིད་ཀྱི་ཤེས་པ་ཡིན་པའི་ཕྱིར་ན་མ་ཁྱབ།
རྩ་བར་འདོད་ན་དེ་ཆོས་ཅན། གཙོ་སེམས་དུ་ཐལ། འདོད་པའི་ཕྱིར་ཟེར་ན།
ཁོ་རང་ལ། བྱང་སེམས་འཕགས་པའི་རྒྱུད་ཀྱི་གང་ཟག་གི་བདག་མེད་མངོན་

འདོད་མི་ནུས་ཏེ། དེ་དེའི་རིགས་རྒྱུན་ཡིན་པའི་ཕྱིར་ཏེ། དེ་དེའི་རིགས་རྒྱུན་
ཕྱི་མ་ཡིན་པའི་ཕྱིར་ཏེ། དེ་དེ་འདྲ་ཕྱི་མ་ཡིན་པའི་ཕྱིར། ཁ་ཅིག་ན་རེ། དང་
པོར་གཟུགས་འཛིན་དབང་མངོན་སྐད་ཅིག་དང་པོ་( ༡༨༦ན) སྐྱེས། དེའི་རྗེས་
སུ་གཟུགས་འཛིན་ཡིད་མངོན་སྐད་ཅིག་དང་པོ་སྐྱེས། དེའི་རྗེས་སུ་གཟུགས་
འཛིན་དབང་མངོན་སྐད་ཅིག་གཉིས་པ་སྐྱེས་པ་ནས་བཟུང་སྟེ། སྤེལ་མར་སྐྱེ་
བ་ཡིན་ནོ་ཟེར་ན། དེ་ལ་རིགས་གཏེར་ལས། སྤེལ་མ་དག་ནི་རྒྱུན་གྱི་མཐའ། །
གཉིས་ཀ་ལ་ཡང་གནོད་བྱེད་ཡོད། །ཅེས་གསུངས་པའི་ཕྱིར། དེའི་དོན་
བསམས་ནས། རིགས་གཏེར་གྱི་རྗེས་འབྲང་ཁ་ཅིག་ན་རེ། ཚུར་མཐོང་གི་རྒྱུད་
ཀྱི་གཟུགས་འཛིན་དབང་ཡིད་གཉིས་ལ་ངེས་དཀའ་སླའི་ཁྱད་པར་མེད་པར་
ཐལ། སྐྱེ་ཚུལ་དེ་འཐད་པའི་ཕྱིར། འདོད་མི་ནུས་ཏེ། ཚུར་མཐོང་དེས་རང་གི་
རྒྱུད་ཀྱི་གཟུགས་འཛིན་དབང་མངོན་ངེས་ནུས་ཀྱང་། དེས་རང་གི་རྒྱུད་ཀྱི་དེ་
འཛིན་པའི་ཡིད་མངོན་ངེས་མི་ནུས་པའི་ཕྱིར་ཏེ། དེའི་རྒྱུད་ཀྱི་ཡིད་མངོན་ལ་
རྒྱུན་མེད་པའི་ཕྱིར་ཏེ། ཡིད་དབང་ལ་རྒྱུན་མེད་པའི་ཡིད་དབང་སྔ་མ་ལས་
ཡིད་དབང་ཕྱི་མ་མི་འབྱུང་བའི་ཕྱིར་ཏེ། རིགས་གཏེར་ལས། ཡིད་དབང་ལས་
ནི་ཡིད་དབང་མིན། །དེ་ཡི་ཕྱིར་ན་དེ་རྒྱུན་མིན། །ཞེས་གསུངས་པའི་ཕྱིར་ཞེ་ན།
ཡིད་དབང་ལ་རྒྱུན་ཡོད་པར་ཐལ། རྣམ་པར་ཤེས་པ་ལ་རྒྱུན་ཡོད་པའི་ཕྱིར་ཏེ།
དབང་པོའི་རྣམ་པར་ཤེས་པ་ལ་རྒྱུན་ཡོད་པའི་ཕྱིར། རིགས་གཏེར་ལས།
དབང་པོ་གཟུགས་ཅན་ལས་དབང་སྐྱེས་། །དེ་ན་དབང་ཤེས་རྒྱུན་བཅས་ཡིན༎
ཞེས་གསུངས་པའི་ཕྱིར།
༈ རང་ལུགས་ཀྱི་སྐྱོན་ནི། གཟུགས་འཛིན་དབང་མངོན་སྐད་ཅིག་དང་པོ་
དེ། གཟུགས་འཛིན་( ༡༨༦f) དབང་མངོན་སྐད་ཅིག་གཉིས་པའི་དངོས་རྒྱུ་མ་
ཡིན་པར་ཐལ། དེ་གཉིས་ཀྱི་བར་དུ་གཟུགས་འཛིན་ཡིད་མངོན་སྐད་ཅིག་
དང་པོས་ཆོད་པའི་སྐྱེ་ཚུལ་དེ་འཐད་པའི་ཕྱིརའདོད་མི་ནུས་ཏེ། དབང་ཤེས་

བརྟེན་ནས་བྱུང་( ༡༨༨f)བའི་རིག་པ་དེ། ཡིད་ཀྱི་ཤེས་པའི་མཚན་ཉིད་ཡིན།
དེ་ལ་དབྱེ་ན། རྟོག་པ་དང་ཡིད་མངོན་གཉིས། རང་གི་ཐུན་མོང་མ་ཡིན་པའི་
བདག་རྐྱེན་དུ་གྱུར་པའི་ཡིད་དབང་ལ་བརྟེན་ནས་སྐྱེས་པའི་རྟོག་པ་དང་
བྲལ་ཞིང་མ་འཁྲུལ་པའི་རིག་པ་དེ། ཡིད་མངོན་གྱི་མཚན་ཉིད། དེ་ལ་དབྱེ་ན།
གཟུང་དོན་ཅན་གྱི་ཡིད་མངོན་དང་། གཟུང་དོན་ཅན་མ་ཡིན་པའི་དེ་གཉིས།
རང་གི་གཟུང་དོན་ལ་རྟོག་བྲལ་མ་འཁྲུལ་པའི་རིག་པར་གྱུར་པའི་ཡིད་
མངོན། དང་པོའི་མཚན་ཉིད། མཚན་གཞི་གཟུགས་འཛིན་ཡིད་མངོན་ལ་
སོགས་པ་ལྟ་བུ་ལ་བྱེད། རང་གི་གཟུང་དོན་ལ་རྟོག་བྲལ་མ་འཁྲུལ་པའི་རིག་
པ་མ་ཡིན་པར་གྱུར་པའི་ཡིད་མངོན་དེ་གཉིས་པའི་མཚན་ཉིད། མཚན་གཞི་
མངོན་ཤེས་དྲུག་ལ་སོགས་པ་ལྟ་བུ་ལ་བྱེད། ཡང་དེ་ལ་དབྱེ་ན། ཁྱད་པར་ཅན་
གྱི་ཡིད་མངོན་དང་། ཁྱད་པར་ཅན་མ་ཡིན་པའི་དེ་གཉིས། དང་པོ་ནི། མངོན་
ཤེས་དྲུག་ལ་སོགས་པ་ལྟ་བུ་ལ་བྱེད། གཉིས་པ་ནི། ཚུར་མཐོང་གི་རྒྱུད་ཀྱེ་
གཟུགས་འཛིན་ཡིད་མངོན་ལ་སོགས་པ་ལྟ་བུ་ལ་བྱེད། གཟུགས་འཛིན་ཡིད་
མངོན་གྱི་རྐྱེན་གསུམ་གང་རུང་གང་ཞིག །དེ་རང་གི་རྣམ་ལྡན་དུ་གཙོ་བོར་
དངོས་སུ་སྐྱེད་བྱེད། དེའི་དམིགས་རྐྱེན་གྱི་མཚན་ཉིད་ཡིན། དེ་གསུམ་གང་
རུང་གང་ཞིག །གཟུགས་འཛིན་ཡིད་མངོན་རང་ཡུལ་དུ་གཙོ་བོར་དངོས་སུ་
སྐྱེད་བྱེད་ཀྱི་རིག་པ་དེ། གཟུགས་འཛིན་ཡིད་མངོན་གྱི་བདག་རྐྱེན་གྱི་མཚན་
ཉིད། དེ་གསུམ་གང་རུང་གང་ཞིག །གཟུགས་འཛིན་ཡིད་མངོན་མྱོང་བ་
གསལ་རིགས་སུ་གཙོ་བོར་དངོས་སུ་( ༡༨༩ན) སྐྱེད་བྱེད་ཀྱི་རིག་པ་དེ། དེའི་དེ་
མ་ཐག་རྐྱེན་གྱི་མཚན་ཉིད། མཚན་གཞི། གཟུགས་འཛིན་དབང་མངོན་སྐད་
ཅིག་ཐ་མ་དེ། གཟུགས་འཛིན་ཡིད་མངོན་གྱི་བདག་རྐྱེན་དང༌། དེ་མ་ཐག་
རྐྱེན་གཉིས་ཀ་ཡིན་ཏེ། ཊཱིཀྐ་ལས། དབང་མངོན་སྐད་ཅིག་ཐ་མ་དེ་ལ་ཡོད་
པའི་ཡིད་མངོན་རང་དབང་དུ་སྐྱེད་པའི་ཆ་བདག་རྐྱེན་དང༌། མྱོང་བར་སྐྱེད་

 ཐུག་རྐྱེན་དུ་གྱུར་པའི་གཟུགས་འཛིན་དབང་མངོན་གྱི་གཟུང་དོན་ལས་
གཞན་པའི་རང་གི་གཟུགས་གཟུང་དོན་དུ་བྱས་ནས་འཛིན་པ་ཡིན་ཏེ། དེ་
འཛིན་པའམ། དེས་རང་གི་དེ་མ་ཐག་རྐྱེན་དུ་གྱུར་པའི་གཟུགས་འཛིན་
དབང་མངོན་གྱི་གཟུང་དོན་དུ་གྱུར་པའི་གཟུགས་གཟུང་དོན་དུ་བྱས་ནས་
འཛིན་པ་གང་རུང་གང་ཞིག། ཕྱི་མ་དེ་ལྟར་འཛིན་པ་ལ་གནོད་བྱེད་གོང་དུ་
བསྟན་ཟིན་པའི་ཕྱིར།
༈ བདེ་སོགས་བདག་ཉིད་གཞན་མི་བསྟེན། །ཞེས་སོགས་རྐང་པ་བཞི་གང་
ལས་འཕྲོས་ན། གོང་དུ་ཚད་མ་མདོ་ལས། ཡིད་ཀྱང་དོན་དང་། ཞེས་པའི་དོན་
འགྲེལ་ཚུལ་བཤད་པ་ལ། འོ་ན། (༡༩༠ན) ཆགས་ལ་སོགས། །རང་རིག་རྟོག་པ་
མེད་པ་ཡིན། །ཞེས་པའི་དོན་འགྲེལ་ཚུལ་གང་ཞེ་ན། དེའི་དོན་འགྲེལ་བའི་སྐོ་
ནས། ཆགས་སོགས་ཉམས་མྱོང་གི་རང་རིག་རྟོག་བྲལ་དུ་སྒྲུབ་པར་བྱེད་པ་ལ།
བདེ་སོགས་བདག་ཉིད། ཅེས་སོགས་རྐང་པ་བཞི་བྱུང་། རིག་པ་ཅན་པས།
ཚོར་བ་བདེ་བ་དེ་ནང་གི་བེམ་པོ་ཡིན་པས། དེ་ལ་མྱོང་བྱེད་རང་རིག་མེད་
པར་འདོད་པས། དེ་འགོག་པར་བྱེད་པ་ལ། གཞན་ཡང་རིག་བྱེད་མིན་དེ་དག།
ཅེས་པ་ནས། དམིགས་པ་ཉིད་ནི་དེར་སྣང་བའོ། །ཞེས་པའི་བར་བྱུང་། གྲངས་
ཅན་གྱིས། ཚོར་བ་བདེ་བ་དེ་ཕྱིའི་བེམ་པོ་ཡིན་པས། དེ་ལ་མྱོང་བྱེད་ཀྱི་རང་
རིག་མེད་པར་འདོད་པས། དེ་འགོག་པར་བྱེད་པ་ལ། འགའ་ཞིག་བདེ་སོགས་
ཕྱི་རོལ་ན། །ཞེས་པ་ནས། ཐ་དད་རྣམ་བཞག་གྲུབ་པ་ཡིན། །ཞེས་པའི་བར་
བྱུང་། ངག་དོན་ནི། ཆགས་སོགས་ཉམས་མྱོང་གི་རང་རིག་དེ། ཆགས་སོགས་
ལ་རྟོག་པ་མ་ཡིན་ཏེ། དེས་ཆགས་སོགས་ལ་བརྡ་སྦྱོར་མི་ནུས་པའི་ཕྱིར།
༈ སྐབས་འདིར། མཐའ་དཔྱད་པ་ལ། ཁ་ཅིག་ཤེས་པ་ཡིན་ན། རང་གི་ངོ་
བོ་ལ་རང་རིག་ཡིན་པས་ཁྱབ་ཅིང་། ཚུར་མཐོང་གི་རྒྱུད་ཀྱི་རང་རིག་གི་ཡུལ་
མེད་དོ་ཟེར་ན། དེའི་རྒྱུད་ཀྱི་རང་རིག་ཆོས་ཅན། རང་གི་ངོ་བོ་ལ་ཤེས་པར་

༈ རང་ལུགས་( ༡༩༣ན)བཞག་པ་ལ། རང་རིག་ལ་མཚན་ཉིད། དབྱེ་བ།
རང་རིག་གྲུབ་བྱེད་ཀྱི་རིགས་པ་བཤད་པ་དང་གསུམ། དང་པོ་ནི། འཛིན་རྣམ་
རང་རིག་གི་མཚན་ཉིད། གཟུང་རྣམ་གཞན་རིག་གི་མཚན་ཉིད་གཟུགས་
འཛིན་དབང་མངོན་ཉམས་སུ་མྱོང་བའི་འཛིན་རྣམ། དེ་འདྲའི་རང་རིག་གི་
མཚན་ཉིད་ཡིན། གཟུགས་འཛིན་དབང་མངོན་ཉམས་སུ་མྱོང་བའི་རང་རིག་
དེ་མྱོང་བྱེད་ཀྱི་ཤེས་པ། དེའི་འཛིན་རྣམ་རྣམས་དོན་གཅིག །གཉིས་པ་ནི།
རང་རིག་དེ་ལ་དབྱེ་ན། སོ་སྐྱེའི་རྒྱུད་ཀྱི་དེ་དང་འཕགས་པའི་རྒྱུད་ཀྱི་དེ་
གཉིས་ཡོད། གསུམ་པ་རང་རིག་སྒྲུབ་བྱེད་ཀྱི་རིགས་པ་བཤད་པ་ནི། གཟུགས་
འཛིན་དབང་མངོན་ཆོས་ཅན། མྱོང་བྱེད་ཅན་གྱི་ཤེས་པ་ཡིན་ཏེ། གཟུང་རྣམ་
དང་འཛིན་རྣམ་ཚུལ་གཉིས་པ་ཅན་གྱི་ཤེས་པ་ཡིན་པའི་ཕྱིར། ཞེས་པའི་
རིགས་པ་འདི་ལ་བརྟེན་ནས་གཟུགས་འཛིན་དབང་མངོན་མྱོང་བྱེད་ཀྱི་རང་
རིག་འགྲུབ་པ་ཡིན་ཏེ། ཚུལ་གཉིས་སྒྲུབ་པར་བྱེད་པས་ཀྱང་། རང་རིག་ཕལ་
ཆེར་གྲུབ་པ་ཡིན། ཞེས་གསུངས་པའི་ཕྱིར། དེའི་རྟགས་སྒྲུབ་པ་ནི། གཟུགས་
འཛིན་དབང་མངོན་དེ་གཟུགས་ཀྱི་རྣམ་པ་ཤར་བའི་གཟུང་རྣམ་ཅན་དང་
རང་ཉམས་སུ་མྱོང་བའི་རང་རིག་གིས་མྱོང་བའི་འཛིན་རྣམ་གྱི་ཚུལ་གཉིས་
པ་ཅན་གྱི་ཤེས་པ་ཡིན་ཏེ། དེ་ལྟར་དུ་ཁོས་དྲངས་ནས་སྐྱེས་པའི་གཟུགས་དོན་
མཐུན་དུ་ངེས་པའི་ངེས་ཤེས་ལ་བརྟེན་ནས་ངེས་པ་འདྲེན་ནུས་པའི་ཕྱིར། དེ་
ཡང་འདྲེན་ནུས་ཏེ་( ༡ ༩ ༣བ) ངེས་ཤེས་དེས་གཟུགས་འཛིན་དབང་མངོན་གྱི་
གཟུགས་མཐོང་བ་དྲན་པའི་སྒོ་ནས་གཟུགས་ཡང་དྲན། གཟུགས་འཛིན་
དབང་མངོན་ཉམས་སུ་མྱོང་བའི་རང་རིག་ལ་གཟུགས་འཛིན་དབང་མངོན་
སྣང་བར་ཡང་དྲན་པའི་ཕྱིར་རོ། །དེར་ཡང་མ་ཟད་གཟུགས་འཛིན་དབང་
མངོན་ཆོས་ཅན། མྱོང་བྱེད་ཅན་གྱི་ཤེས་པ་ཡིན་ཏེ། དྲན་ཤེས་ཅན་གྱི་ཤེས་པ་
ཡིན་པའི་ཕྱིར། ཞེས་པའི་རིགས་པ་འདི་ལ་བརྟེན་ནས་གཟུགས་འཛིན་དབང་

མངོན་ལ་མྱོང་བྱེད་ཀྱི་རང་རིག་ཡོད་པར་གྲུབ་པ་ཡིན་ཏེ། འདི་ལ་བརྟེན་ནས་
གཟུགས་འཛིན་དབང་མངོན་ལ་མྱོང་བྱེད་ཀྱི་ཤེས་པ་ཡོད་པར་གྲུབ།
བརྟེན་ནས་དེ་ལ་མྱོང་བྱེད་ཀྱི་རང་རིག་ཡོད་པར་གྲུབ་པའི་ཕྱིར། དེ་སྐད་དུ་
ཡང་། དྲན་པ་ལས་ཀྱང་བདག་རིག་འགྲུབ། །ཅེས་གསུངས་པའི་ཕྱིར།དེ་ལ་
གཟུགས་འཛིན་དབང་མངོན་དྲན་ཤེས་ཅན་གྱི་ཤེས་པ་ཡིན་ཏེ། ཁོས་དྲངས་
ནས་སྐྱེས་པའི་སྔོན་པོ་དོན་མཐུན་དུ་ངེས་པའི་ངེས་ཤེས་དེ་དྲན་ཤེས་ཡིན་
པའི་ཕྱིར། གཟུགས་འཛིན་དབང་མངོན་ལ་མྱོང་བྱེད་ཀྱི་ཤེས་པ་ཡོད་པ་འ
བརྟེན་ནས་ཁོ་མྱོང་བྱེད་ཀྱི་ཤེས་པ་གྲུབ་པ་ཡིན་ཏེ། དེ་ལ་བརྟེན་ནས་ཁོ་ལ་
མྱོང་བྱེད་ཡོད་པར་གྲུབ། གཟུགས་འཛིན་དབང་མངོན་ཁོ་དོན་གཞན་པ་ཅིག་
གིས་མི་མྱོང་བའི་ཕྱིར། དེ་ཡང་མི་མྱོང་སྟེ། རང་དང་དུས་མཉམ་དུ་གྱུར་པའི་
ཤེས་པ་དོན་གཞན་པ་ཅིག་གིས་མི་མྱོང་། རང་ལས་ཕྱིས་འབྱུང་བའི་ཤེས་པ་
དོན་གཞན་པ་ཅིག་གིས་མི་མྱོང་བའི་ཕྱིར། དང་པོ་ལྟར་ན་མྱོང་བྱེད་ཐུག་མེད་
དུ་ཐལ། གཟུགས་འཛིན་དབང་མངོན་དེ་ཡང་རང་དང་དུས་( ༡༩ ༤ན) མཉམ་
དུ་གྱུར་པའི་ཤེས་པ་དོན་གཞན་པ་ཅིག་གིས་མྱོང་། གཟུགས་འཛིན་དབང་
མངོན་མྱོང་བྱེད་ཀྱི་ཤེས་པ་དེ་ཡང་རང་དང་དུས་མཉམ་དུ་གྱུར་པའི་ཤེས་པ་
དོན་གཞན་པ་ཅིག་གིས་མྱོང་བའི་ཕྱིར། རྟགས་ཁས། ཞེས་པ་ནི། མྱོང་བྱེད
ཐུག་མེད་དུ་ཐལ་བའི་རིགས་པའོ། གཉིས་པ་ལྟར་ན་གཟུགས་འཛིན་དབང
མངོན་སྐད་ཅིག་གཉིས་པ་དེས་དེ་འཛིན་དབང་མངོན་སྐད་ཅིག་དང་པོ་མྱོང
བར་ཐལ། གཟུགས་འཛིན་དབང་མངོན་དེ་རང་ལས་ཕྱིས་འབྱུང་བའི་ཤེས་པ
དོན་གཞན་པ་ཅིག་གིས་མྱོང་བའི་ཕྱིར། འདོད་ན། གཟུགས་འཛིན་དབང་
མངོན་སྐད་ཅིག་གཉིས་པ་ལ་དེ་སྐད་ཅིག་དང་པོའི་རྣམ་པ་ཤར་བར་ཐལ
འདོད་པའི་ཕྱིར། འདོད་ན། དེ་ལ་གཟུགས་ཀྱི་རྣམ་པ་མ་ཤར་བར་ཐལ། ཞེས་
པ་ནི་ཡུན་ཕྱི་མ་ཡུལ་འཕོ་བ་མེད་པར་ཐལ་བའི་རིགས་པའོ། །དེས་ན་

གཟུགས་འཛིན་དབང་མངོན་གྱིས་དྲངས་ནས་སྐྱེས་པའི་གཟུགས་དོན་མཐུན་
དུ་ངེས་པའི་ངེས་ཤེས་དེ། གཟུགས་འཛིན་དབང་མངོན་ལས་གཟུང་རྣམ་
གཅིག་གི་ལྷག་པ་ཡིན་ཏེ། གཟུགས་འཛིན་དབང་མངོན་དེ་ལ་ཁོ་རང་དང་
གཟུགས་གཉིས་ཀྱི་ནང་ནས་གཟུགས་ཁོ་ནའི་རྣམ་པར་ཤར། ངེས་ཤེས་དེ་ལ་
གཟུགས་འཛིན་དབང་མངོན་དང་གཟུགས་གཉིས་ཀའི་རྣམ་པ་ཤར་བའི་ཕྱིར།
དེ་སྐད་དུ་ཡང་། རྣམ་པ་གཅིག་གིས་ཁྱད་པར་ཅན། །དེ་ཤེས་པ་ཡི་དམིགས་
པར་འགྱུར། །ཞེས་གསུངས་པའི་ཕྱིར། གཟུགས་འཛིན་དབང་མངོན་གྱིས་
དྲངས་ནས་སྐྱེས་པའི་( ༡༩༤བ) གཟུགས་དོན་མཐུན་དུ་ངེས་པའི་ངེས་ཤེས་
དེས་དྲངས་ནས་སྐྱེས་པའི་གཟུགས་དོན་མཐུན་དུ་ངེས་པའི་ངེས་ཤེས་དེ།
ངེས་ཤེས་དང་པོ་དེ་ལས་གཟུང་རྣམ་གཅིག་གི་ལྷག་པ་ཡིན་ཏེ། ངེས་ཤེས་དང་
པོ་དེ་ལ་གཟུགས་འཛིན་དབང་མངོན་དང་གཟུགས་གཉིས་ཀའི་རྣམ་པ་ཤར་
ཡང་ཁོ་རང་གི་རྣམ་པ་མ་ཤར། ཕྱི་མ་དེ་ལ་གཟུགས་དང་གཟུགས་འཛིན་
དབང་མངོན་དང་དེའི་ངེས་ཤེས་དེ་དང་གསུམ་ཀའི་རྣམ་པ་ཤར་པའི་ཕྱིར།
དེ་སྐད་དུ་ཡང་། འདི་ལྟར་ཕྱི་མ་ཕྱི་མ་ཡིད། །ཤེས་པ་རྣམ་གཅིག་ལྷག་པ་ཉིད།
ཅེས་གསུངས་པའི་ཕྱིར།
༈ རྩོད་པ་སྤོང་པ་ལ། ཁ་ཅིག་འདུས་བྱས་མི་རྟག་པར་རྟོགས་པའི་རྗེས་
དཔག་གིས་དྲངས་ནས་སྐྱེས་པའི་འདུས་བྱས་མི་རྟག་པར་ངེས་པའི་ངེས་ཤེས་
དེ ས ་འ དུ ས ་བྱས ་མི་རྟ ག ་པར་རྟོགས་པའི་རྗེས་དཔག་དེ་དྲན་པར་ཐལ།
གཟུགས་འཛིན་དབང་མངོན་གྱིས་དྲངས་ནས་སྐྱེས་པའི་གཟུགས་དོན་མཐུན་
དུ་ངེས་པའི་ངེས་ཤེས་དེས་གཟུགས་འཛིན་དབང་མངོན་དྲན་པའི་ཕྱིར།
རྟགས་ཁས། འདོད་ན། འདུས་བྱས་གང་ཟག་གི་བདག་མེད་དུ་ཞེས་སོགས་ཀྱི་
ངེས་ཤེས་དེས་དེ་གང་ཟག་གི་བདག་མེད་རྟོགས་པའི་རྗེས་དཔག་དྲན་པར་
ཐལ། འདོད་པའི་ཕྱིར། འདོད་ན། གང་ཟག་གི་བདག་མེད་རྟོགས་པའི་རྗེས་

ཐམས་ཅད་པར་འདོད་དོ། །ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ
རང་གི་ཐུན་མོང་བའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་
ལས་བྱུང་བའི་ཕྱིར། ཁ་ཅིག །རྣལ་འབྱོར་མངོན་སུམ་ཡིན་ན། ཡིད་མངོན་
ཡིན་པས་ཁྱབ་ཟེར་བ་མི་འཐད་དེ། སངས་འཕགས་ཀྱི་རྒྱུད་ཀྱི་དབང་ཤེས་
ཡིན་ན། རྣལ་འབྱོར་མངོན་སུམ་ཡིན་དགོས་པའི་ཕྱིར། བྱས་པ་ལ་ཁོ་ན་རེ།
རྣལ་འབྱོར་མངོན་སུམ་ཡིན་ན། ཡིད་མངོན་ཡིན་དགོས་པར་ཐལ། དེ་ཡིན་ན།
ཡིད་མངོན་ཁྱད་པར་ཅན་ཡིན་དགོས་པའི་ཕྱིར་ཏེ། དེ་ཡིན་ན། རང་གི་བདག་
རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་ནས་བྱུང་
བའི་ཤེས་པ་ཡིན་དགོས་པའི་ཕྱིར་ན་མ་ཁྱབ། ཁ་ཅིག །རྣམ་མཁྱེན་རྟོགས་པའི་
བྱང་འཕགས་ཀྱི་རྒྱུད་ཀྱི་རྣལ་འབྱོར་མངོན་སུམ་མེད་དོ་ཞེ་ན། དེ་ཡོད་པར་
ཐལ། རྣམ་མཁྱེན་རྟོགས་པའི་བྱང་འཕགས་དེ། རྣལ་འབྱོར་མངོན་སུམ་རྒྱུད་
ལྡན་གྱི་གང་ཟག་ཡིན་པའི་ཕྱིར། མ་( ༡༩༦བ) གྲུབ་ན། དེ་ཆོས་ཅན། དེར་ཐལ།
འཕགས་པ་ཡིན་པའི་ཕྱིར། བྱས་པ་ལ་ཁོ་ན་རེ། རྣམ་མཁྱེན་རྟོགས་པའི་བྱང་
འཕགས་ཀྱི་རྒྱུད་ཀྱི་རྣལ་འབྱོར་མངོན་སུམ་ཁོ་ཁོ་རང་དུ་ཐལ། ཁོ་ཡོད་པའི་
ཕྱིར། འདོད་ན། དེ་ཆོས་ཅན། རྣམ་མཁྱེན་རྟོགས་པའི་རྣལ་འབྱོར་མངོན་སུན ་
དུ་ཐལ། ཆོས་ཅན་དེའི་ཕྱིར་ན་མ་ཁྱབ། འདོད་མི་ནུས་ཏེ། རྣམ་མཁྱེན་ངེ་
སངས་འཕགས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་ཡིན་པའི་
ཕྱིར། །
༈ རང་ལུགས་ལ་རྣལ་འབྱོར་མངོན་སུམ་ལ་མཚན་ཉིད། དབྱེ་བ། གྲུབ་
བྱེད་ཀྱི་རིགས་པ་བཤད་པ་དང་གསུམ། དང་པོ་ནི། རང་གི་ཐུན་མོང་མ་ཡིན་
པའི་བདག་རྐྱེན་དུ་གྱུར་པའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་ལ་བརྟེན་
ནས་སྐྱེས་པའི་རིགས་སུ་གནས་པའི་འཕགས་རྒྱུད་ཀྱི་རྟོག་པ་དང་བྲལ་ཞིང་
མ་འཁྲུལ་བའི་རིག་པ་དེ། རྣལ་འབྱོར་མངོན་སུམ་གྱི་མཚན་ཉིད། རིགས་སུ་

པ་ལྔ་ནི། འདུན་པ། མོས་པ། དྲན་པ། ཏིང་ངེ་འཛིན། ཤེས་རབ་རྣམས་སོ། །
གསུམ་པ་བཅུ་གཅིག་བཞག་ཏུ་ཡོད་དེ། དད་པ། ངོ་ཚ་ཤེས་པ། ཁྲེལ་ཡོད་པ།
གཏི་མུག་མེད་པ། ཞེ་སྡང་མེད་པ། འདོད་ཆགས་མེད་པ། བརྩོན་འགྲུས། ཤིན་
ཏུ་སྦྱངས་པ། བག་ཡོད་པ། བཏང་སྙོམས། རྣམ་པར་མི་འཚེ་བའི་སེམས་བྱུང་
རྣམས་སུ་ཡོད་པའི་ཕྱིར། བཞི་པ་བཞི་བཞག་ཏུ་ཡོད་དེ། གཉིད། འགྱོད་པ།
རྟོག་པ། དཔྱོད་པ་རྣམས་སུ་ཡོད་པའི་ཕྱིར། ལྔ་པ་དྲུག་བཞག་ཏུ་ཡོད་དེ།
འདོད་ཆགས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་རིག་པ། ཉོན་མོངས་
ཅན་གྱི་ཐེ་ཚོམ། ཉོན་མོངས་ཅན་གྱི་འཇིག་ལྟ་རྣམས་སུ་ཡོད་པའི་ཕྱིར། དྲུག་
པ་ཉི་ཤུ་བཞག་ཏུ་ཡོདདེ། ཁྲོ་བ། ཁོན་དུ་འཛིན་པ། འཆབ་པ། འཚིག་པ། ཕྲག་
དོག །སེར་སྣ། སྒྱུ། གཡོ། རྒྱགས་པ། རྣམ་པར་འཚེ་བ། ངོ་ཚ་མེད་པ། ཁྲེལ་མེང་
པ། རྨུགས་པ། རྒོད་པ། མ་དད་པ། ལེ་ལོ། བག་མེད་པ། བརྗེད་ངེས་ཆེ་བ། ཤེས་
བཞིན་མ་ཡིན་པ། རྣམ་པར་གཡེང་བའི་སེམས་བྱུང་རྣམས་སུ་ཡོད་པའི་ཕྱིར།
སྔར་བཤད་པ་རྣམས་ལ་སེམས་བྱུང་ཞེས་བརྗོད་པའི་རྒྱུ་མཚན་ཡོད་དེ། ངེ་
རྣམས་རང་གི་གཙོ་སེམས་ཀྱི་བྱེད་པ་ལ་བརྟེན་ནས་འཕྲལ་ལ་འབྱུང་བའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། དེ་( ༢༠༠བ) རྣམས་ཀྱི་ནང་ནས་ཚོར་
བའི་རྣམ་བཞག་ཅུང་ཟད་བཤད་ན། ཀུན་འགྲོ་ལྔའི་ནང་ཚན་གང་ཞིག །རང་
ཡུལ་དུ་གྱུར་པའི་གདུང་བ་སེམས་པ་བར་མ་གསུམ་ཅི་རིགས་ཉམས་སུ་མྱོང་
བའི་སེམས་བྱུང་དེ་ཚོར་བའི་མཚན་ཉིད། དེ་ལ་དབྱེ་ན་ཚོར་བ་བདེ་བ། ཚོར་
བ་སྡུག་བསྔལ། ཚོར་བ་ཡིད་བདེ། ཚོར་བ་ཡིད་མི་བདེ། ཚོར་བ་བཏང་སྙོམས་
དང་ལྔར་ཡོད། ཚོར་བ་ཡིད་བདེ་ལ་བདེ་བས་ཁྱབ། ཚོར་བ་ཡིད་མི་བདེ་ལ་
སྡུག་བསྔལ་གྱིས་ཁྱབ་ཀྱང་། ཚོར་བ་ལ་ལྔར་ཕྱེ་བའི་ཚོར་བ་ཡིད་བདེ་དང་།
ཚོར་བ་བདེ་བ་འགལ། དེ་ལ་ལྔར་ཕྱེ་བའི་ཚོར་བ་ཡིད་མི་བདེ་དང་ཚོར་བ་
སྡུག་བསྔལ་འགལ་ལོ། །ཡང་ཚོར་བ་ལ་དབྱེ་ན། ཆགས་པ་བརྟེན་པའི་ཚོར་བ་

དང་། མངོན་པར་འབྱུང་བ་བརྟེན་པའི་ཚོར་བ་དང་གཉིས། དང་པོ་ནི།
འདོད་ཡོན་གྱི་སྲེད་པས་བཅིངས་པའི་ཚོར་བ་ལྟ་བུ། གཉིས་པ་ནི། ཁམས་གོང་
མ་གཉིས་ཀྱི་ཚོར་བ་ལྟ་བུའོ། །ཡང་ཚོར་བ་ལ་དབྱེ་ན། ཟང་ཟིང་མེད་པའི་དེ་
དང་། ཟང་ཟིང་དང་བཅས་པའི་དེ་གཉིས། དང་པོ་དང་ཟག་མེད་ཀྱི་ཚོར་བ་
དོན་གཅིག་གཉིས་པ་དང་ཟག་བཅས་ཀྱི་ཚོར་བ་དོན་གཅིག་གོ །ངག་དོན་ནི།
གཟུགས་ཡིད་འོང་དུ་སྣང་བའི་གཟུགས་འཛིན་དབང་པོའི་རྣམ་པར་ཤེས་
པའི་འཁོར་དུ་གྱུར་པའི་ཚོར་བ་བདེ་བ་དེ་གསལ་བར་རྒྱུ་བ་དེའི་ཚེ་ཀུན་འགྲོ་
ལྷག་མ་རྣམས་ཚོར་བ་དེ་དང་འདྲ་བར་གསལ་པོར་ཐ་དད་དུ་ཚད་མས་མ་
མཐོང་ཀྱང་། དེའི་ཚེ་ཀུན་འགྲོ་ལྷག་མ་རྣམས་ཐ་དད་ཡིན་ཏེ། དེ་རྣམས་ཐ་
དད་དུ་གཟུགས་ཡིད་འོང་དུ་སྣང་བའི་གཟུགས་འཛིན་དབང་པོའི་རྣམ་པར་
ཤེས་པའི་རྒྱུན་ལ་( ༢ ༠ ༡ ན)བརྟེན་ནས་གྲུབ་པ་ཡིན་པའི་ཕྱིར་རོ། །
༈ ། རྩོད་པ་སྤང་པ་ལ། ཁ་ཅིག་ན་རེ། ཟང་ཟིང་མེད་པའི་ཚོར་བ་སྡུག་
བསྔལ་ཆོས་ཅན། ཟག་མེད་ཀྱི་ཚོར་བ་ཡིན་པར་ཐལ། ཟང་ཟིང་མེད་པའི་ཚོར་
བ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཆོས་ཅན་དེའི་ཕྱིར། འདོད་མི་
ནུས་ཏེ། ཟག་བཅས་ཡིན་པའི་ཕྱིར་ཏེ། སྡུག་བསྔལ་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། ཆོས་ཅན་དེའི་ཕྱིར། །
༈ མངོན་སུམ་ལྟར་སྣང་རྣམ་པ་བཞི། །ཞེས་སོགས་རྐང་པ་བཞི་གང་ལས་
འཕྲོས་ན། འདི་ལ་ཚད་མ་མདོ་ལས་གསུངས་ཚུལ་དང་། བསྟན་བཅོས་འདིར་
འགྲེལ་ཚུལ་གཉིས། དང་པོ་ནི། ཚད་མ་མདོ་ལས། འཁྲུལ་དང་ཀུན་རྫོབ་ཤེས་
པ་དང་། །རྗེས་དཔག་རྗེས་སུ་དཔག་ལས་བྱུང༌། །དྲན་དང་མངོན་འདོད་ཅེས་
བྱ་བ། །མངོན་སུམ་ལྟར་སྣང་རབ་རིབ་བཅས། །ཞེས་གསུངས། འདིའི་ངག་
དོན་ནི། །མངོན་སུམ་ལྟར་སྣང་དེ་ལ་དབྱེ་ན། བདུན་ཡོད་དེ། རྟོག་པ་མངོན་
སུམ་ལྟར་སྣང་དྲུག །རྟོག་མེད་མངོན་སུམ་ལྟར་སྣང་གཅིག་རྣམས་སུ་ཡོད་

པར་བྱེད་པ་ལ། བྱ་བ་སྒྲུབ་པར་བྱེད་ཅེས་ཏེ། །ཞེས་སོགས་བྱུང་། འདི་ལ་ཚད་
འབྲས་དང་པོའི་རྣམ་བཞག་བཤད་པ་དང་། ཚད་འབྲས་གཉིས་པའི་རྣམ་
བཞག་བཤད་པ་དང་།  ཚད་འབྲས་གསུམ་པའི་རྣམ་བཞག་བཤད་པ་དང་
གསུམ། དང་པོ་ལ། ཚད་མ་མདོ་ལས་གསུངས་ཚུལ་དང་། དེ་བསྟན་བཅོས་
འདིར་འགྲེལ་ཚུལ་གཉིས། དང་པོ་ལ་བཤད་བྱའི་ལུང་འགོད་པ་དང་། ལུང་གི་
དོན་བཤད་པ་གཉིས། དང་པོ་ནི། ཚད་མ་མདོ་ལས། བྱ་དང་བཅས་པའི་
རྟོགས་པའི་ཕྱིར། །འབྲས་བུ་ཉིད་ཡིན་འཇལ་བྱེད་ལ། །ཚད་མ་ཉིད་དུ་
འདོགས་པ་སྟེ། །བྱ་བ་མེད་པའང་མ་ཡིན་ནོ། །ཞེས་དང་། དེའི་རང་འགྲེལ་
ལས། འདིར་ཡང་བྱ་དང་བཅས་པ་རྟོགས་པའི་ཕྱིར། །ཚད་མའི་འབྲས་བུ་ཉིང་
དུ་འདོད། །འདི་ལ་ཕྱི་རོལ་པ་རྣམས་བཞིན་དུ་ཚད་མའི་འབྲས་བུ་དོན་གཞན་
དུ་འགྱུར་བ་ནི་མེད་ཀྱི། འབྲས་བུར་གྱུར་པའི་ཤེས་པ་དེ་ཉིད་ཡུལ་( ༢༠༣ན) སྤྱི་
རྣམ་པ་ཅན་དུ་སྐྱེས་པ་དང་། བྱ་བ་དང་བཅས་པ་རྟོགས་པ་སྟེ། ཉེ་བར་བླངས་
ནས་ཚད་མ་ཉིད་དུ་འདོད་པ་སྟེ། བྱ་བ་མེད་པའང་མ་ཡིན་ནོ། །དཔེར་ན་
འབྲས་བུ་རྒྱུ་དང་རྗེས་སུ་མཐུན་པར་སྐྱེས་པ་ལ་རྒྱུའི་གཟུགས་འཛིན་ཞེས་
བརྗོད་པར་བྱ་བ་མེད་པར་ཡང་མ་ཡིན་པ་དེ་བཞིན་དུ་འདིར་ཡང་ཡིན་ནོ།
ཞེས་གསུངས། གཉིས་པ་ལ་རྩ་བའི་དོན་བཤད་པ་དང་། འགྲེལ་བའི་དོན་
བཤད་པ་གཉིས། ། དང་པོ་ནི། བྱ་དང་བཅས་པ་རྟོགས་པའི་ཕྱིར། །འབྲས་བུ་
ཉིད་ཡིན་ཞེས་པ་ནི། གཞན་གྱིས་དོན་དངོས་སུ་རྟོགས་པའི་ཚད་མའི་འཇོག་
བྱེད་བཀག་པའི་སྒོ་ནས། དོན་དངོས་སུ་རྟོགས་པའི་ཚད་མའི་འཇོག་བྱེད་
ཡིན་ན། དེ་དང་བདག་ཉིད་ཅིག་ཡིན་དགོས་པར་བསྟན། འཇོག་བྱེད་ལ།
ཚད་མ་ཉིད་དུ་འདོད་པ་སྟེ། །ཞེས་པས། དོན་གྱི་རྣམ་པ་ཤར་ནས་དོན་ལ་
གསར་དུ་མི་བསླུ་བའི་རིག་པ་དེ། དོན་དངོས་སུ་རྟོགས་པའི་ཚད་མའི་འཇོག་
བྱེད་དུ་བསྟན། བྱ་བ་མེད་པའང་མ་ཡིན་ནོ། །ཞེས་པས། དེ་ལ་རྩོད་སྤོང་དེ་

པོ་ལ་བྱ་བྱེད་སྤྱིའི་རྣམ་བཞག་བཤད་པ་དང་། ཚད་འབྲས་ཀྱི་( ༢༠༤ན)རྣམ་
བཞག་བྱེ་བྲག་ཏུ་བཤད་པ་གཉིས། དང་པོ་ནི། རྩ་འགྲེལ་དེ་གཉིས་ཀྱི་དོན་
བཀྲལ་བའི་སྒོ་ནས། བྱ་བྱེད་སྤྱིའི་རྣམ་བཞག་འཆད་པར་བྱེད་པ་ལ། བྱ་བ་
སྒྲུབ་པར་བྱ་ཞེས་ཏེ། །ཞེས་སོགས་རྐང་པ་བཞི་བྱུང༌། བྱ་བ་སྒྲུབ་པར། ཞེས་
སོགས་རྐང་པ་ཕྱེད་དང་གསུམ་གྱིས་གཞན་ལུགས་འགོག་ཚུལ་དེ་བསྟན། གང་
ལས་འབྲས། ཞེས་སོགས་རྐང་པ་ཕྱེད་དང་གཉིས་ཀྱིས་རང་ལུགས་འཇོག་ཚུལ
དེ་བསྟན་ནོ།
༈ གཉིས་པ་ཚད་འབྲས་ཀྱི་རྣམ་བཞག་བྱེ་བྲག་དུ་བཤད་པ་ནི། དེ་ཡང་
གཞན་ལུགས་ཀྱི་དོན་དངོས་སུ་རྟོགས་པའི་ཚད་མའི་འཇོག་བྱེད་དངོས་སུ་
བཀག་པའི་སྒོ་ནས། བྱ་དང་བཅས་པ་ཞེས་སོགས་རྐང་པ་ཕྱེད་དང་གཉིས་ཀྱི་
དོན་མདོར་བསྟན་གྱི་ཚུལ་གྱིས་འཆད་པར་བྱེད་པ་ལ། དེ་ལ་ཉམས་མྱོང་ཙམ་
དུ་ནི། །ཞེས་པ་ནས། ཐ་དད་པར་ནི་ངེས་བྱེད་མིན། །ཞེས་པའི་བར་བྱུང་། དེ་
ཡང་དེ་ལ་ཉམས་མྱོང་ཞེས་སོགས་རྐང་པ་བཞི་པའི་སྐབས་སུ། དོན་དངོས་སུ་
རྟོགས་པའི་ཚད་མའི་འཇོག་བྱེད་ཡིན་ན། དོན་གྱི་རྣམ་པ་ཤར་བ་གཅིག་
དགོས་པར་བསྟན། བདག་ཉིད་འགྱུར་མིན། །ཞེས་སོགས་རྐང་པ་བཞིའི་
སྐབས་སུ། དོན་དངོས་སུ་རྟོགས་པའི་ཚད་མ་འཇོག་བྱེད་ཡིན་ན། དེ་འདྲའི་
ཚད་མ་དང་བདག་ཉིད་གཅིག་ཡིན་དགོས་པར་བསྟན་པ་ལ། འོ་ན། ཁྱད་ཆོས་
དེ་གཉིས་དང་ལྡན་པའི་དོན་དངོས་སུ་རྟོགས་པའི་ཚད་མའི་འཇོག་བྱེད་གང་
ཞེ་ན། དོན་གྱི་རྣམ་པ་ཤར་ནས་དེ་འདྲའི་གསར་དུ་མི་བསླུ་བའི་( ༢༠༤བ)རིག་
པ་དེ། ཁྱད་ཆོས་དེ་གཉིས་དང་ལྡན་པའི་དེའི་འཇོག་བྱེད་དུ་བསྟན་པའི་སྒོ་
ནས། འཇལ་བྱེད་ལ་ཚད་མ་ཉིད་དུ་འདོད་པ་སྟེ། ཞེས་པ་རྩ་འགྲེལ་གྱི་དོན་
མདོར་བསྟན་གྱི་ཚུལ་གྱིས་འཆད་པར་བྱེད་པ་ལ། དེ་ཕྱིར་འདི་བདག་ཐ་དད་
པ། །ཞེས་སོགས་རྐང་པ་བཞི་བྱུང༌། གཞན་ལུགས་ཀྱི་དོན་དངོས་སུ་རྟོགས་

ལ། ཀུན་གྱི་མཚུངས་རྒྱུ་ཡིན་པའི་ཕྱིར། །ཞེས་སོགས་རྐང་པ་གཉིས་བྱུང་། དེར་
ཡང་མ་ཟད། དབང་པོ་གཟུགས་ཅན་པ་དེ་རང་འབྲས་སྔོ་འཛིན་དབང་
མངོན་དང་སེར་འཛིན་དབང་མངོན་གཉིས་ཀྱི་འཇོག་བྱེད་མ་ཡིན་པར་ཐལ།
དེ་( ༢༠༦ན) ལ་སྔོ་སེར་གཉིས་པོ་སོ་སོའི་རྣམ་པ་མ་ཤར་བའི་ཕྱིར། ཞེས་འཆད་
པར་བྱེད་པ་ལ། དེ་ཐ་དད་ཀྱང་ཐ་དད་མེད། །ཅེས་སོགས་རྐང་པ་གཉིས་བྱུང་།
གཉིས་པ་དཔྱོད་པ་པ་དང་གྲངས་ཅན་གྱི་ལུགས་བཞག་པ་ནི། དང་པོར་དོན་
ལ་ལྟ་བའི་ཤེས་པ་དག་པ་པ་རྟོག་མེད་ཚད་མ་དང་། རྣ་བ་ལ་སོགས་པའི་
དབང་པོའི་འཇུག་པ་རྣམས་ཆོས་ཅན། དོན་དངོས་སུ་འཇོག་པའི་ཚད་མ་
འཇོག་བྱེད་མ་ཡིན་པར་ཐལ། ཁྱོད་ལ་རང་ཡུལ་དུ་གྱུར་པའི་དོན་གྱི་རྣམ་པ་
མ་ཤར་བའི་ཕྱིར། ཞེས་འཆད་པར་བྱེད་པ་ལ། འདིས་ནི་ལྷག་མ་བཤད་
ཡིན། །ཞེས་པ་འདི་བྱུང༌། གསུམ་པ་རིགས་པ་ཅན་པའི་ལུགས་དགག་པ་ནི།
འོ་ན། བུམ་པའི་སྤྱི་འཛིན་པའི་བློ་དང་། སྣམ་བུའི་སྤྱི་འཛིན་པའི་བློ་གཉིས་ཐ་
དད་དུ་བསྟན་པ་མི་འཐད་པར་ཐལ། བུམ་པའི་སྤྱི་འཛིན་པའི་བློ་ལ་བུམ་པའི་
སྤྱིའི་རྣམ་པ་མ་ཤར། སྣམ་བུའི་སྤྱི་འཛིན་པའི་བློ་ལ་སྣམ་བུའི་སྤྱིའི་རྣམ་པ་མ་
ཤར་པའི་ཕྱིར། རྟགས་ཁས།། འདོད་ན། བུམ་པའི་སྤྱི་འཛིན་པའི་བློ་དེ་བུམ
པའི་རྫས་འཛིན་གྱི་བློའི་མཚན་ཉིད་དང༌། སྣམ་བུའི་སྤྱི་འཛིན་གྱི་བློ་དེ། སྣམ་
བུའི་རྫས་འཛིན་གྱི་བློའི་མཚན་ཉིད་ཡིན་པ་མི་འཐད་པར་ཐལ། བུམ་པའི་སྤྱི་
འཛིན་པའི་བློ་དང་། སྣམ་བུའི་སྤྱི་འཛིན་གྱི་བློ་གཉིས་ཐ་དད་མ་ཡིན་པའི་
ཕྱིར། རྟགས་གསལ་ཁས། ཞེས་འཆད་པར་བྱེད་པ་ལ། དེ་དངོས་མེད་ན་ཁྱད་
པར་གྱིས། །ཞེས་སོགས་རྐང་པ་གསུམ་བྱུང་། དེར་ཡང་མ་ཟད། སྤྱི་སོགས་ཁྱད་
པར་མཐོང་བའི་བློ་དང་། ཁྱད་པར་( ༢༠༦བ) རྫས་འཛིན་གྱི་བློ་གཉིས་ཆོས་
ཅན། གཞི་གཅིག་ལ་ལྟོས་པའི་ཚད་འབྲས་མ་ཡིན་པར་ཐལ། ཡུལ་རྫས་ཐ་དད་
པ་ཁོ་ན་ལ་འཇུག་པའི་ཕྱིར། རྟགས་གསལ་ཁས། ཞེས་འཆད་པར་བྱེད་པ་ལ།

བྱ་བ་དང་ནི་སྒྲུབ་བྱེད་གཉིས། །ཞེས་སོགས་རྐང་པ་གཉིས་བྱུང་། དེ་ལྟར་
བྱས་པ་ལ་ཁོ་ན་རེ། བུམ་པའི་སྤྱི་འཛིན་གྱི་བློ་དང་བུམ་པའི་རྫས་འཛིན་གྱི་བློ་
གཉིས་གཟུང་དོན་གཅིག་ཉིད་ལས་སྐྱེས་པ་ཡིན་ནོ། །ཞེས་པའི་འདོད་ང ་
བརྗོད་པར་བྱེད་པ་ལ། དོན་གཅིག་ཡིན་ན་ཞེས་པ་འདི་བྱུང༌། འོ་ན། བུམ་ང་
འཇལ་བའི་ཕྱིར་དུ་སྤྱི་འཛིན་པའི་བློ་དང་། བུམ་པའི་རྫས་འཛིན་གྱི་བློ་གཉིས་
བསྟན་པ་དོན་མེད་པར་ཐལ། དེ་གཉིས་གཟུང་དོན་གཅིག་ཉིད་ལས་སྐྱེས་
པའི་ཕྱིར། ཞེས་འཆད་པར་བྱེད་པ་ལ། གཉིས་དོན་མེད། །ཅེས་པ་འདི་བྱུང་།
དེར་ཡང་མ་ཟད། བུམ་པའི་སྤྱི་འཛིན་གྱི་བློ་དང་། བུམ་པའི་རྫས་འཛིན་གྱི་བློ་
གཉིས་རིམ་བཞིན་དུ་འབྱུང་བ་མ་ཡིན་པར་ཐལ། དེ་གཉིས་གཟུང་དོན་ཅིག་
ཉིད་ལས་སྐྱེས་པ་ཡིན་པའི་ཕྱིར། ཞེས་འཆད་པར་བྱེད་པ་ལ། རིམ་བཞིན་
འབྱུང་བ་མེད་པར་འགྱུར་། །ཞེས་པ་འདི་བྱུང༌། དེ་ལྟར་བྱས་པ་ལ་ཁོ་ན་རཾ།
དེ་གཉིས་ཅིག་ཆར་དུ་འབྱུང་བ་ཡིན་ནོ། །ཞེས་འདོད་པ་བརྗོད་པར་བྱེད་པ་
ལ། བློ་ནི་ཅིག་ཆར་འབྱུང་འགྱུར་ན། །ཞེས་པ་འདི་བྱུང༌། འོ་ན། དེ་གཉིས་སྐྱེད་
བྱ་སྐྱེད་བྱེད་ཡིན་པ་མི་འཐད་པར་ཐལ། དེ་གཉིས་ཅིག་ཆར་དུ་འབྱུང་བའི་
ཕྱིར། རྟགས་གསལ་ཁས། ཞེས་འཆད་པར་བྱེད་པ་ལ། བསྒྲུབ་( ༢༠༧ན) བྱ་སྒྲུབ་
བྱེད་མེད་པར་འགྱུར། །ཞེས་པ་འདི་བྱུང་། དེ་ལ་ཁོ་ན་རེ། དོན་གྱི་རྣམ་པ་ཤར་
ནས། དོན་ལ་གསར་དུ་མི་བསླུ་བའི་རིག་པ་དང༌། དོན་དངོས་སུ་རྟོགས་པའི་
ཚད་མ་གཉིས་བྱ་བྱེད་ཡིན་པ་དེ་མི་འཐད་པར་ཐལ། དེ་གཉིས་གཅིག་ཆར་དུ་
འབྱུང་བའི་ཕྱིར། ཁྱབ་པ་ཁས་ཟེར་ན། མ་ཁྱབ་སྟེ། དེ་གཉིས་ངོ་བོ་གཅིག་ལ་
ལྡོག་པ་ཐ་དད་པའི་སྒོ་ནས་བྱ་བྱེད་དུ་འཇོག་པའི་ཕྱིར། ཞེས་འཆད་པར་བྱེད་
པ་ལ། དེ་རྣམ་བཞག་ལ་བརྟེན་ནས་ནི། །ཞེས་སོགས་རྐང་པ་གཉིས་བྱུང༌།
བཞི་པ་བྱེ་བྲག་པའི་ལུགས་འགོག་པ་ནི། བུམ་པའི་གཟུགས་འཛིན་པའི་མིག་
ཤེས་ཀྱིས་བུམ་པའི་གཟུགས་རྟོགས་ལ། བུམ་པའི་དྲི་མ་རྟོགས་པའི་ཁྱད་པར་

བཅོས་དེ། ཚད་འབྲས་སྟོན་པའི་བསྟན་བཅོས་ཡིན་པར་ཐལ། དེ་གཉིས་ཚད་
འབྲས་ཡིན་པའི་ཕྱིར། འདོད་ན། དེ་གཉིས་སྟོན་པའི་བསྟན་བཅོས་དེ། དོན་
གྱི་རྣམ་པ་ཤར་ནས་ཞེས་སོགས་ཀྱི་རིག་པ། དོན་དངོས་སུ་རྟོགས་པའི་ཚད་
མའི་འཇོག་བྱེད་དུ་སྟོན་པའི་བསྟན་བཅོས་ཡིན་པར་ཐལ། འདོད་པའི་ཕྱིར།
དེ་འདྲ་བའི་བསྟན་བཅོས་དེ་སེལ་འཇུག་ཡིན་པའི་ཕྱིར། འདོད་མི་ནུས་ཏེ།
བྱས་པ་ལ་ཁོ་ན་རེ། དོན་གྱི་རྣམ་པ་ཤར་ནས་ཞེས་སོགས་དང་། དོན་དངོས་སུ་
རྟོགས་པའི་ཚད་མ་གཉིས་ཆོས་ཅན། མཚན་ཉིད་དང་མཚོན་བྱ་ཡིན་པར་
ཐལ། མཚན་མཚོན་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། ཚད་འབྲས་
ཡིན་པའི་ཕྱིར། འདོད་མི་ནུས་ཏེ། དེ་གཉིས་ཡིན་པ་མེད་པའི་ཕྱིར་ཏེ། རྟག་པ་
དང་མི་རྟག་པ་ཡིན་པ་མེད་པའི་ཕྱིར། ཁོ་རང་ལ་ཀ་བུམ་གཉིས་ཆོས་ཅན། རྒྱུ་
འབྲས་ཡིན་པར་ཐལ། རྒྱུ་དང་( ༢༠༩བ) འབྲས་བུ་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། རྒྱུ་དང་འབྲས་བུའི་གཞི་མཐུན་ཡིན་པའི་ཕྱིར། དེས་ན་རང་
རེས། ཚད་འབྲས་ཀྱི་རྣམ་གཞག་ཡིན་ན། རྗོད་བྱེད་ཀྱི་སྒྲ་ཡིན་པས་ཁྱབ། བྱས་
པ་ལ་ཁོ་ན་རེ། གཟུགས་ཀྱི་རྣམ་པ་ཤར་ནས་གཟུགས་ལ་གསར་དུ་མི་བསླུ་
བའི་རིག་པ་དེ། གཟུགས་དངོས་སུ་རྟོགས་པའི་ཚད་མའི་རྣམ་པར་འཇོག་
བྱེད་ཀྱི་རྒྱུ་དང་། དེ་དངོས་སུ་རྟོགས་པའི་ཚད་མ་དེ་དེ་འདྲའི་རིག་པའི་རྣམ་
པར་བཞག་བྱའི་འབྲས་བུ་ཡིན་པ་ཆོས་ཅན། ཐལ་ཕྱིར། རྟགས་གྲུབ་སྟེ། དོན་
བྱེད་ནུས་པ་དངོས་པོའི་མཚན་ཉིད་དང༌། དངོས་པོ་དོན་བྱེད་ནུས་པའི་
མཚོན་བྱ་ཡིན་པ་དེ་མཚན་མཚོན་གྱི་རྣམ་གཞག་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། དོན་བྱེད་ནུས་པ་དངོས་པོའི་མཚན་ཉིད་དང་། དངོས་པོ་དོན་
བྱེད་ནུས་པའི་མཚོན་བྱ་དང་། བུམ་པ་དངོས་པོའི་མཚན་གཞི་ཡིན་པ་དེ།
མཚན་མཚོན་གཞི་གསུམ་གྱི་རྣམ་གཞག་ཡིན་པའི་ཕྱིར་ཏེ། དེ་འདྲའི་རྣམ་
གཞག་འཐད་པའི་ཕྱིར། གཞན་ཡང་། ཁོ་ན་རེ། གསལ་བ་དེར་ཐལ། བུམ་པ་

བྱམས་མགོན་མདོ་སྡེ་པ་ཡིན་པའི་ཕྱིར། བྱས་པ་ལ་ཁོ་ན་རེ། མདོ་སྡེ་རྒྱན་ཡིན་
ན། སེམས་ཙམ་པའི་བསྟན་བཅོས་ཡིན་དགོས་པར་ཐལ། དེ་དེའི་བསྟན་
བཅོས་ཡིན་པའི་ཕྱིར། འདོད་ན། ཕྱི་རོལ་དོན་དུ་གྱུར་པའི་མདོ་སྡེ་རྒྱན་ཆོས་
ཅན། ཐལ་ཕྱིར། འདོད་ན་དེ་ཆོས་ཅན། ཁྱོད་ཀྱི་བསྟན་བྱ་སེམས་ཙམ་པས་
ཁས་ལེན་པར་ཐལ། ཁྱོད་སེམས་ཙམ་པའི་བསྟན་བཅོས་རྣམ་དག་ཡིན་པའི་
ཕྱིར་ན་མ་ཁྱབ། འདོད་ན། སེམས་ཙམ་པས་ཕྱི་རོལ་དོན་དུ་གྱུར་པའི་མདོ་སྡེ་
རྒྱན་ཁས་ལེན་པར་ཐལ་ལོ། །གཞན་ཡང་། ཁོ་ན་རེ། ཕྱི་རོལ་དོན་དུ་གྱུར་པའི་
སེམས་ཙམ་པའི་དམ་བཅའ་དེ། ( ༢༡༢ན) སེམས་ཙམ་པའི་དམ་བཅའ་ཡིན་
པར་ཐལ། དེར་གྱུར་པའི་མདོ་སྡེ་རྒྱན་ལ་དེའི་ཕྱིར་ན་མ་ཁྱབ། འདོད་ན། དེ་
ཆོས་ཅན། སེམས་ཙམ་པའི་དམ་བཅའ་ཡིན་པར་ཐལ་ལོ། །འདོད་ན། དེ་ཆོས་
ཅན། སེམས་ཙམ་པས་ཁས་ལེན་པར་ཐལ་ལོ། །གཞན་ཡང་། དེར་གྱུར་པའི་
སེམས་ཙམ་པའི་ཁས་བླངས་དེ། སེམས་ཙམ་པའི་ཁས་བླངས་སུ་ཐལ། དེར་
གྱུར་པའི་མདོ་སྡེ་རྒྱན་ལ་དེའི་ཕྱིར་ན་མ་ཁྱབ། འདོད་ན། དེ་ཆོས་ཅན། སེམས་
ཙམ་པས་ཁས་ལེན་པར་ཐལ་ལོ། །ཁ་ཅིག་ན་རེ། སྔོན་པོ་གཞལ་བྱ་རང་ཡུལ་གྱི་
རྣམ་པ་ཤར་ནས་སྔོན་པོ་ལ་གསར་དུ་མི་བསླུ་བའི་རིག་པ་ཚད་མ། སྔོན་པོ་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་
དེ་ཚད་འབྲས་ཀྱི་རྣམ་གཞག་འཐད་ལྡན་ཡིན་ནོ་ཟེར་ན། སྔོན་འཛིན་དབང་
མངོན་ལ་རང་ཡུལ་གྱི་རྣམ་པ་ཤར་པར་ཐལ། སྔོན་པོ་དངོས་སུ་རྟོགས་པའི་
ཚད་མ་ཡིན་པའི་ཕྱིར། འདོད་ན། སྔོན་འཛིན་དབང་མངོན་གྱི་ཡུལ་དེ་དེའི་
སྣང་ཡུལ་དུ་ཐལ་ལོ། །འདོད་ན། དེའི་ཡུལ་ཆོས་ཅན། རང་མཚན་དུ་ཐ པ།
འདོད་པའི་ཕྱིར། འདོད་མི་ནུས་ཏེ། སྔོན་པོ་སྔོན་པོ་མ་ཡིན་པས་སྟོང་པ་དེ་
ཁྱོད་ཡིན་པའི་ཕྱིར། བྱས་པ་ལ་ཁོ་ན་རེ། སྔོན་པོ་གཞལ་བྱ་རང་ཡུལ་གྱི་
རྣམ་པ་ཤར་ནས་ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ་ཚད་འབྲས་ཀྱི་

རྣམ་པ་ཤར་ནས་གཟུགས་ལ་གསར་དུ་མི་བསླུ་བའི་རིག་པ་ཆོས་ཅན། སྔོན་པོ་
དངོས་སུ་རྟོགས་པའི་ཚད་མའི་མཚན་ཉིད་ཡིན་པར་ཐལ། འབྲས་རྟོག་དང་
པོའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་
གྱུར་པའི་ཚད་མ་གང་ཞིག །དེ་དེའི་དེར་གྱུར་པའི་འབྲས་བུ་ཡིན་པའི་ཕྱིར།
དང་པོ་གྲུབ་སྟེ། འབྲས་རྟོག་དང་པོའི་གཟུགས་གཞལ་བྱ། གཟུགས་ཀྱི་རྣམ་པ་
ཤར་ནས་ཞེས་སོགས་ཀྱི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་
ཚད་མ་ཡིན་པའི་ཕྱིར། གཉིས་པ་མ་གྲུབ་ན། སྔོན་པོ་དངོས་སུ་རྟོགས་པའི
ཚད་མ་ཆོས་ཅན། འབྲས་རྟོག་དང་པོའི་བསྟན་བྱའི་གཙོ་བོར་གྱུར་པའི་ཚད
འབྲས་གཞལ་གསུམ་གྱི་ནང་ཚན་དུ་གྱུར་པའི་དེར་ཐལ། དེ་དེའི་དེར་གྱུར
པའི་སྔོན་པོ་གཞལ་བྱ་སྔོན་པོའི་རྣམ་པར་ཤར་ནས་ཞེས་སོགས་ཀྱི་ཚད
འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་པའི་ཕྱིར། ཁོ་ན་
རེ། འབྲས་རྟོག་དང་པོའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མ་གང་ཞིག །ཆོས་དེ་འབྲས་རྟོག་དང་
པོའི་བསྟན་བྱའི་གཙོ་བོར་གྱུར་པའི་གཟུགས་གཞལ་བྱར་( ༢༡༣བ) བྱེད་པའི་
ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་ན། རང་
ཉིད་ཆོས་དེའི་མཚན་ཉིད་ཡིན་པས་ཁྱབ་ཟེར་ན། གཟུགས་ཀྱི་རྣམ་པ་ཤར་
ནས་གཟུགས་ལ་གསར་དུ་མི་བསླུ་བའི་རིག་པ་ཆོས་ཅན། གཟུགས་དངོས་སུ་
རྟོགས་པའི་དབང་པོའི་མངོན་སུམ་གྱི་ཚད་མའི་མཚན་ཉིད་ཡིན་པར་ཐ
འབྲས་རྟོག་དང་པོའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མ་གང་ཞིག །དེ་དེའི་དེར་གྱུར་པའི་
འབྲས་བུ་ཡིན་པའི་ཕྱིར། དང་པོ་གྲུབ་སྟེ། འབྲས་རྟོག་དང་པོའི་དེར་གྱུར་པའི་
གཟུགས་གཞལ་བྱ་གཟུགས་ཀྱི་རྣམ་པ་ཤར་ནས་ཞེས་སོགས་ཀྱི་ཚད་འབྲས་
གཞལ་གསུམ་གྱི་ནང་ཚན་དུ་གྱུར་པའི་ཚད་མ་ཡིན་པའི་ཕྱིར། གཉིས་པ་མ་

བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་འཐད་ལྡན་ཅིག་
ཡོད་པའི་ཕྱིར་ན་མ་ཁྱབ་སྟེ། ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ་སྔོན་
པོའི་རྣམ་པ་ཤར་ནས་ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ་དེ་ཡིན་
པའི་ཕྱིར། ཡང་ཁོ་ན་རེ། རྩ་བའི་དམ་བཅའ་འཐད་པར་ཐལ། འབྲས་རྟོག་
དང་པོའི་གཞུང་དེས་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ་སྔོན་པོའི་
རྣམ་པ་ཤར་ནས་དེ་ལ་མི་བསླུ་བའི་རིག་པ་ཚད་མ། དེར་གྱུར་པའི་སྔོན་པོ་
དངོས་སུ་རྟོགས་པའི་ཚད་མ་འབྲས་བུར་བྱེད་པའི་ཚད་འབྲས་ཀྱི་རྣམ་གཞག་
དེ་ཚད་འབྲས་ཀྱི་རྣམ་གཞག་འཐད་ལྡན་དུ་བསྟན་བྱའི་གཙོ་བོར་བྱས་ནས་
བསྟན་པའི་ཕྱིར་ཏེ། དེས་དེ་ལྟར་བསྟན་པ་དེ་འགོག་པར་བྱེད་པ་འབྲས་རྟོག་
གཉིས་པར། དོན་རིག་གང་ཡིན། ཞེས་གསུངས་པའི་ཕྱིར་ཏེ། འབྲས་རྟོག་
གཉིས་པར་ཕྱི་དོན་དགག་བྱའི་གཙོ་བོར་བྱས་ནས་འགོག་པའི་ཕྱིར་ན་མ་
ཁྱབ། རྟགས་གྲུབ་སྟེ། ཐར་ལམ་གསལ་བྱེད་ལས། འོ་ན། དེ་དག་ནི་ཕྱི་རོལ་གྱི་
དོན་རིག་པའི་ཆ་ཙམ་ཞིག་འགོག་པ་ཡིན་པའི་ཕྱིར། ཞེས་གསུངས་པའི་ཕྱིར།
གཞན་ཡང་ཁོ་ན་རེ། འབྲས་རྟོག་དང་པོའི་གཞུང་དེས། དེ་འདྲ་བའི་ཚད་
འབྲས་ཀྱི་རྣམ་གཞག་དེ་འཐད་ལྡན་དུ་བསྟན་པར་ཐལ། དེས་སྔོན་པོའི་རྣམ་
པ་ཤར་ནས་ཞེས་སོགས་ཀྱི་རིག་པ་དེ་དང་། ཕྱི་དོན་དུ་གྱུར་པའི་སྔོན་པོ་
དངོས་སུ་རྟོགས་པའི་ཚད་མ་གཉིས་རྫས་གཞན་དུ་འཛིན་( ༢༡༥བ) པའི་ལོག་
རྟོག་གཙོ་བོར་བཀག་པའི་ཕྱིར་ཏེ། དེས་ན་འབྲས་བུ་དོན་གཞན་མིན། །ཞེས་
པའི་གཞུང་དེས། དེ་འདྲའི་ལོག་རྟོག་གཅོ་བོར་བཀག་པའི་ཕྱིར་ཏེ། དེ་ཡང་
དེའི་བདག་ཉིད་ཡིན། །ཞེས་པའི་གཞུང་དེས། དེ་གཉིས་བདག་ཉིད་གཅིག་ཏུ་
བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། དེ་འདྲའི་གཞུང་དེ་རང་
ལུགས་ཀྱི་དོན་བསྡུ་འཆད་བྱེད་ཀྱི་གཞུང་ཡིན་པའི་ཕྱིར་ན་མ་ཁྱབ་སྟེ། འོ་ན།
བྱེ་བྲག་སྨྲ་བས་སྔོན་པོའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་

གཞག་ལྟ་བུ། གཉིས་པ་ནི། སྔོན་པོ་གཞལ་བྱ། རང་གི་ཐུན་མོང་མ་ཡིན་པའི་
བདག་རྐྱེན་དུ་གྱུར་པའི་ཡིད་དབང་ལ་བརྟེན་ནས་སྐྱེས་ཤིང༌། སྔོན་པོའི་རྣམ་
པ་ཤར་ནས་དེ་ལ་རྟོག་པ་དང་བྲལ་ཞིང་མ་འཁྲུལ་བའི་( ༢༡༧ན)རིག་པ་ཚད ་
མ། དེ་དངོས་སུ་རྟོགས་པའི་ཡིད་ཀྱི་མངོན་སུམ་གྱི་ཚད་མ་འབྲས་བུར་བྱས་
པའི་ཚད་འབྲས་ཀྱི་རྣམ་གཞག་ལྟ་བུ། གསུམ་པ་ནི། སྔོན་འཛིན་དབང་མངོན་
གཞལ་བྱ། དེ་ཉམས་སུ་མྱོང་བའི་འཛིན་རྣམ་ཚད་མ། དེ་ཉམས་སུ་མྱོང་བའི་
རང་རིག་འབྲས་བུར་བྱས་པའི་ཚད་འབྲས་ཀྱི་རྣམ་གཞག་ལྟ་བུ། བཞི་པ་ནི།
འཕགས་པའི་བདེན་པ་བཞི་གཞལ་བྱ། དེའི་རྣམ་པ་ཤར་ནས་དེ་ལ་རྟོག་པ་
དང་བྲལ་ཞིང་མ་འཁྲུལ་བའི་འཕགས་རྒྱུད་ཀྱི་མཁྱེན་པ་ཚད་མ། དེ་དངོས་
སུ་རྟོགས་པའི་རྣལ་འབྱོར་མངོན་སུམ་གྱི་ཚད་མ་འབྲས་བུར་བྱས་པའི་ཚད་
འབྲས་ཀྱི་རྣམ་གཞག་ལྟ་བུའོ། །རྗེས་དཔག་གི་ཚད་འབྲས་ནི། སྒྲ་མི་རྟག་པ་
གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་ཞེན་རིག་ཚད་
མ། དེ་དངོས་སུ་རྟོགས་པའི་རྗེས་སུ་དཔག་པའི་ཚད་མ་འབྲས་བུར་བྱས་པའི་
ཚད་འབྲས་ཀྱི་རྣམ་གཞག་ལྟ་བུའོ་ཟེར་ན། འོ་ན། སྔོན་པོའི་རྣམ་པ་ཤར་ནས།
དེ་ལ་གསར་དུ་མི་བསླུ་བའི་རིག་པ་དེ། མངོན་སུམ་གྱི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མར་ཐལ། མངོན་སུམ་གྱི་དེའི་མཚན་
གཞིར་འཐད་པའི་ཕྱིར། འདོད་ན། དེ་ཆོས་ཅན། མངོན་སུམ་དུ་ཐལ་ལོ། །
འདོད་ན། ཚད་མ་མངོན་སུམ་དུ་ཐལ་ལོ། །འདོད་ན། གྲུབ་མཐའ་དང་འབ
ལོ། །བྱས་པ་ལ་ཁོ་ན་རེ། སྒྲ་དོན་འདྲེས་རུང་དུ་འཛིན་པའི་ཞེན་རིག་ཚད་མར་
ཐལ། སྒྲ་མི་རྟག་པ་གཞལ་བྱ། སྒྲ་དོན་འདྲེས་རུང་དུ་( ༢༡༧བ) འཛིན་པའི་ཞེན་
རིག་ཚད་མ། རྟོག་པ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་
འཐད་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲ་གཞལ་བྱ། སྒྲའི་རྣམ་པ་ཤར་
ནས། དེ་ལ་གསར་དུ་མི་བསླུ་བའི་ཞེན་རིག་ཚད་མ། དེ་དངོས་སུ་རྟོགས་པའི་

འབྲས་ཀྱི་རྣམ་གཞག་འཐད་ལྡན་ཡང་ཡིན། མདོ་སེམས་གཉིས་ཀྱི་ནང་ནས་
མདོ་སྡེ་པ་ཁོ་ནས་ཁས་ལེན་པ་ཡང་ཡིན་པའི་གཞི་མཐུན་ཡོད་པའི་ཕྱིར་ཏེ།
ཊཱིཀྐ་ལས། ཕྱི་རོལ་དོན་གྱི་ཁྱད་པར་དུ་བྱས་པའི་ཚད་འབྲས་དང་པོ་མདོ་སྡེ་
པའི་ཐུན་མོང་མ་ཡིན་པའི་གཞུང་ཡིན་ལ། ཞེས་གསུངས་པའི་ཕྱིར། གཞན་
ཡང་། དེ་ཡིན་ན། སེམས་ཙམ་པས་ཁས་ལེན་པས་མ་ཁྱབ་པར་ཐལ། འབྲས་
རྟོག་དང་པོའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་
ཡང་ཡིན། འབྲས་རྟོག་གཉིས་པའི་དགག་བྱའི་གཙོ་བོར་བྱས་ནས་འགོག་པའི་
དེ་ཡང་ཡིན་པའི་གཞི་མཐུན་པ་ཡོད་པའི་ཕྱིར་ཏེ། འབྲས་རྟོག་གཉིས་པཪ་
དོན་རིག་གང་ཡིན་ཞེས་མདོ་སྡེ་པ་ལ་དྲི་བ་མཛད་པ་ལ་དགོས་པ་ཡོད་པའི་
ཕྱིར། གཞན་ཡང་( ༢༡༨བ) དམ་བཅའ་གཉིས་པ་མི་འཐད་པར་ཐལ། དེའི་
གཞུང་དེ་མདོ་སེམས་གཉིས་ཀྱི་ནང་ནས། མདོ་སྡེ་པ་ཁོ་ནའི་རང་གཞུང་རྣམ་
དག་ཡིན་པའི་ཕྱིར་ཏེ། མདོ་སེམས་གཉིས་ཀྱི་ནང་ནས་མདོ་སྡེ་པ་ཁོ་ནའི་
ལུགས་ཀྱི་ཚད་འབྲས་གྱི་རྣམ་གཞག་སྟོན་བྱེད་ཀྱི་མངོན་སུམ་ལེའུའི་གཞུང་
གཅིག་ཡོད་པའི་ཕྱིར། གཞན་ཡང༌། འབྲས་རྟོག་དང་པོའི་གཞུང་དེ་སེམས་
ཙམ་པའི་རང་གཞུང་རྣམ་དག་མ་ཡིན་པར་ཐལ། དེ་དེའི་ཕྱོགས་སྔ་མ་བའི་
གཞུང་ཡིན་པའི་ཕྱིར་ཏེ། སེམས་ཙམ་པས་དེ་ཕྱོགས་སྔར་བྱས་ནས། འབྲས་
རྟོག་གཉིས་པར། ཕྱི་དོན་དེ་བཀག་པའི་ཕྱིར། དོན་རིག་གང་ཡིན། ཞེས་
སོགས་གསུངས་པའི་ཕྱིར། གཞན་ཡང་མདོ་སེམས་ཐུན་མོང་བའི་གཞུང་ཡོད་
པར་ཐལ། དམ་བཅའ་འཐད་པའི་ཕྱིར། འདོད་ན། དེའི་ཐུན་མོང་པའི་ངག་
ཡོད་པར་ཐལ་ལོ། །འདོད་ན། མདོ་སྡེ་པའི་ངག་དང་སེམས་ཙམ་པའི་ངག་གི་
གཞི་མཐུན་ཡོད་པར་ཐལ་ལོ། །གཞན་ཡང༌། སྔོན་པོ་གཞལ་བྱ་རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་
བརྟེན་ནས་སྐྱེས་ཤིང་སྔོན་པོའི་རྣམ་པ་ཤར་ནས་དེ་ལ་རྟོག་པ་དང་བྲལ་

ང་དུ་ཁས་ལེན་པ་ཡང་ཡིན་པའི་གཞི་མཐུན་ཡོད་པའི་ཕྱིར་ཏེ། ཊཱིཀྐ་ལས
དེ་ན་འབྲས་རྟོག་དང་པོའི་རྣམ་གཞག་མདོ་སེམས་གཉིས་ཀས་ཐུན་མོང་དུ་
ཁས་ལེན་པར་བྱའོ། །ཞེས་གསུངས་པའི་ཕྱིར། གཞན་ཡང་། འབྲས་རྟོག་དང
པོའི་དེར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ན། འབྲས་རྟོག་གཉིས་
པར། དེ་དགག་བྱའི་གཙོ་བོར་བྱས་ནས་འགོག་པའི་ཁྱབ་པ་ཡོད་པར་ཐལ།
དམ་བཅའ་འཐད་པའི་ཕྱིར། འདོད་མི་ནུས་ཏེ། ཊཱིཀ་ཆེན་ལས། འདི་དག་ནི་
ཕྱི་དོན་རིག་པའི་ཆ་ཙམ་ཞིག་འགོག་པ་ཡིན་གྱི། ཚད་འབྲས་དང་པོ་རིལ ་
འགོག་པ་ནི་མ་ཡིན་ནོ། །ཞེས་གསུངས་པ་མི་འཐད་པར་ཐལ་ལོ། །གཞན་ཡང །
དབང་མངོན་གྱི་ཚད་འབྲས་ཀྱི་རྣམ་གཞག་འཐད་ལྡན་ཆོས་ཅན། མདོ་སེམས་
གཉིས་ཀྱི་ནང་ནས་མདོ་སྡེ་པ་ཁོ་ནས་ཁས་ལེན་པར་ཐལ། འབྲས་རྟོག་དང་
པོའི་དེའི་ཕྱིར། ཁྱབ་པ་ཁས། རྟགས་གྲུབ་སྟེ། འབྲས་རྟོག་དང་པོའི་བསྟན་
བྱའི་གཙོ་བོ་གང་ཞིག །ཚད་འབྲས་ཀྱི་རྣམ་གཞག་འཐད་ལྡན་ཡིན་པའི་ཕྱིར།
དང་པོ་གྲུབ་སྟེ།
འབྲས་རྟོག་དང་པོའི་གཞུང་དེས། དབང་མངོན་གྱི་ཚད་
འབྲས་ཀྱི་དེ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར། རྟགས་གཉིས་
པ་གྲུབ་སྟེ། ཚད་འབྲས་ཀྱི་རྣམ་གཞག་དེ་ཚད་འབྲས་ཀྱི་རྣམ་གཞག་འཐད་
ལྡན་ཡིན་པའི་ཕྱིར་ཏེ། རྒྱུ་འབྲས་ཀྱི་རྣམ་གཞག་དེ་རྒྱུ་འབྲས་ཀྱི་རྣམ་གཞག་
འཐད་ལྡན་ཡིན་པའི་ཕྱིར། རྩ་བར་འདོད་མི་ནུས་ཏེ། སེམས་ཙམ་པས་ཀྱང་
ཁས་ལེན་པའི་ཕྱིར། རྟགས་གྲུབ་སྟེ། དེས་སྔོན་པོ་གཞལ་བྱ། རང་གི་ཐུན་མོང་
( ༢ ༢༠ ན)མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་
བརྟེན་ནས་སྐྱེས་ཤིང་། སྔོན་པོའི་རྣམ་པ་ཤར་ནས་དེ་ལ་རྟོག་པ་དང་བྲལ་
ཞིང་བག་ཆགས་བརྟན་བྱུང་གི་གསར་དུ་མི་བསླུ་བའི་རིག་པ་ཚད་མ། རེ་
དངོས་སུ་རྟོགས་པའི་དབང་པོའི་མངོན་སུམ་གྱི་ཚད་མ་འབྲས་བུར་བྱས་པའི་
ཚད་འབྲས་ཀྱི་རྣམ་གཞག་འཐད་ལྡན་ཁས་ལེན་པའི་ཕྱིར། བྱས་པ་ལ་ཁོ་ན་རེ།

བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་འཐད་ལྡན་ཡིན་ན
དབང་མངོན་གྱི་དེ་འཐད་ལྡན་ཡིན་པས་ཁྱབ་ཟེར་ན། འོ་ན་སྔོན་པོ་གཞལ་བྱ།
དེའི་རྣམ་པ་ཤར་ནས་ཞེས་སོགས་ཀྱི་ཚད་འབྲས་ཀྱི་རྣམ་གཞག་ཆོས་ཅན།
ཐལ་ཕྱིར། རྟགས་གྲུབ་སྟེ། འབྲས་རྟོག་དང་པོའི་གཞུང་དེས། དེ་འདྲ་བའི་
ཚད་འབྲས་ཀྱི་རྣམ་གཞག་བསྟན་བྱའི་གཙོ་བོར་བྱས་ནས་བསྟན་པའི་ཕྱིར།
འདོད་ན། སྔོན་པོའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་པ་དེ།
དབང་མངོན་གྱི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་མར་
ཐལ་ལོ། །འདོད་ན། དེ་ཆོས་ཅན། དབང་མངོན་དུ་ཐལ་ལོ། །( ༢༢༡ན) བྱས ་
པ་ལ་ཁོ་ན་རེ། དབང་མངོན་གྱི་དེ་འདྲའི་ནང་ཚན་དུ་གྱུར་པའི་འབྲས་ངུ་
ཡིན་ན། དབང་མངོན་ཡིན་དགོས་པར་ཐལ། དེ་འདྲའི་ཚད་མ་ཡིན་ན་དབང་
མངོན་ཡིན་དགོས་པའི་ཕྱིར། འདོད་ན། རང་རིག་མངོན་སུམ་གྱི་ཚད་འབྲས་
གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་ན། རང་རིག་ཡིན་
དགོས་པར་ཐལ། འདོད་པའི་ཕྱིར། འདོད་ན། རང་རིག་ཆོས་ཅན། ཐལ་ཕྱིར་
མ་གྲུབ་ན། རང་རིག་ཆོས་ཅན། མངོན་སུམ་གྱི་ཚད་འབྲས་གཞལ་གསུམ་གྱི་
ནང་ཚན་དུ་གྱུར་པའི་དེར་ཐལ། རང་རིག་ཚད་འབྲས་གཞལ་གསུམ་གྱི་ནང་
ཚན་དུ་གྱུར་པའི་རང་རིགས་ཡིན་པའི་ཕྱིར་ཟེར་ན། འོ་ན། རང་རིགས་ཀྱི་
ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་ན། རང་
རིག་ཡིན་དགོས་པར་ཐལ། རྣལ་འབྱོར་མངོན་སུམ་གྱི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་ན། རྣལ་འབྱོར་མངོན་སུམ་
ཡིན་དགོས་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡིན་ན། འཕགས་རྒྱུད་
ཀྱི་མཁྱེན་པ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། འབྲས་རྟོག་དང་པོའི་
དངོས་བསྟན་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་
འཐད་ལྡན་ཡིན་ན། ་དབང་མངོན་གྱི་དེ་འཐད་ལྡན་ཡིན་དགོས་པར་ཐ པ།

རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ།
དབང་མངོན་གྱི་ཚད་འབྲས་ཀྱི་རྣམ་བཞག་ཏུ་ཐལ། ཊཱིཀ་ཆེན་ལས། འབྲས་
རྟོག་དང་པོར་ཕྱི་དོན་གཞལ་བྱར་བྱས་ནས་མདོ་སྡེ་པ་ཁོ་ནའི་ལུགས་སོ་ཞེ་ན།
གཟུགས་ཕྱི་རོལ་དོན་དུ་ཁས་ལེན་པ་མདོ་སྡེ་པའི་ལུགས་ཡིན་ཡང་། གཟུགས་
ཙམ་གཞལ་བྱར་བྱས་པའི་དབང་མངོན་གྱི་ཚད་འབྲས་ཀྱི་རྣམ་གཞག་ལྟ་བུ་
བྱ་རོག་གིས་ཟོས་པ་ནི་མེད་དོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་
འདྲའི་ཚད་འབྲས་ཀྱི་རྣམ་གཞག་ལ་དབང་མངོན་གྱི་དེའི་རྣམ་གཞག་གི་མིང་
གིས་འདོགས་པ་དེ་དེའི་དོན་ཡིན་པའི་ཕྱིར། འོ་ན། མདོ་སྡེ་པའི་ཐུན་མོང་དུ་
ཁས་ལེན་པའི་དབང་མངོན་གྱི་ཚད་འབྲས་ཀྱི་རྣམ་གཞག་ཅིག་ཡོད་དམ་མེད་
ཅེ་ན། རྫས་སྤྱིའི་དབང་དུ་བྱས་ན་ཡོད་དེ། དབང་མངོན་གྱི་ཚད་འབྲས་ཀྱི་
རྣམ་གཞག་དེ་དེ་ཡིན་པའི་ཕྱིར། དེ་སེམས་ཙམ་པས་ཁས་ལེན་ཏེ། སེམས་ཙམ་
པས་གཟུགས་གཞལ་བྱ། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་དབང་པོ་གཟུགས་ཅན་པ་ལས་སྐྱེས་ཤིང་། གཟུགས་ཀྱི་རྣམ་པ་ཤར་ནས་
དེ་ལ་( ༢༢༢་) རྟོག་པ་དང་བྲལ་ཞིང་བག་ཆགས་བརྟན་བྱུང་གི་གསར་དུ་མི་
བསླུ་བའི་རིག་པ་ཚད་མ། དེ་དངོས་སུ་རྟོགས་པའི་དབང་པོའི་མངོན་སུམ་
ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ། དབང་མངོན་གྱི་
རྣམ་གཞག་འཐད་ལྡན་དུ་ཁས་ལེན་པའི་ཕྱིར། དེ་མདོ་སྡེ་པས་ཁས་ལེན་ཏེ།
དེས་གཟུགས་གཞལ་བྱ་རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་
པའི་དབང་པོ་གཟུགས་ཅན་པ་ལ་བརྟེན་ནས་སྐྱེས་ཤིང་། དེའི་རྣམ་པ་ཤར་
ནས་དེ་ལ་རྟོག་པ་དང་བྲལ་ཞིང་མ་འཁྲུལ་བའི་གསར་དུ་མི་བསླུ་བའི་རིག་པ་
ཚད་མ། གཟུགས་དངོས་སུ་རྟོགས་པའི་དབང་པོའི་མངོན་སུམ་གྱི་ཚད་མ་
འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ་དེ་འཐད་ལྡན་དུ་། ཁས་
ལེན་པའི་ཕྱིར། ཁ་ཅིག་ན་རེ། གཟུགས་གཞལ་བྱ། རང་གི་སྣང་ཡུལ་གྱི་གཙོ་བོ་

ལ་མ་འཁྲུལ་བའི་རིག་པ་ཡིན་པའི་སྒོ་ནས། གཟུགས་ཀྱི་རྣམ་པ་ཤར་ནས་དེ་
ལ་གསར་དུ་མི་བསླུ་བའི་རིག་པ་ཚད་མ། དེ་དངོས་སུ་རྟོགས་པའི་དབང་པོའི་
མངོན་སུམ་གྱི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག །དེ་
མདོ་སེམས་གཉིས་ཀ་མངོན་སུམ་གྱི་དེ་འཐད་ལྡན་དུ་ཁས་ལེན་ནོ་ཟེར་ན། འོ་
ན། མདོ་སེམས་གཉིས་ཀས་མངོན་སུམ་གྱི་མཚན་ཉིད་ལ་མཐུན་པར་ཐལ།
དམ་བཅའ་འཐད་པའི་ཕྱིར། འདོད་ན་དེ་གཉིས་དབང་མངོན་གྱི་མཚན་ཉིད་
ལ་མཐུན་པར་ཐལ་ལོ། །འདོད་ན་དེ་གཉིས་ཚུར་མཐོང་གི་རྒྱུད་ཀྱི་དབང་
མངོན་གྱི་མཚན་ཉིད་ལ་མཐུན་པར་ཐལ་ལོ། །འདོད་མི་ནུས་ཏེ། སེམས་ཙམ་
པས་དེའི་དབང་མངོན་ལ་འཁྲུལ་ཤེས་ཀྱིས་ཁྱབ་( ༢༢༣ན) པ་ཁས་ལེན། མདོ་
སྡེ་པས་དེ་ལ་མ་འཁྲུལ་པའི་རིག་པའི་ཁྱབ་པ་ཁས་ལེན་པའི་ཕྱིར། ཁ་ཅིག་ན་
རེ། གཟུགས་གཞལ་བྱ། དེའི་རྣམ་པ་ཤར་ནས་ཞེས་སོགས་ཀྱི་ཚད་འབྲས་ཀྱི་
རྣམ་གཞག་དང་། དབང་མངོན་གྱི་ཚད་འབྲས་ཀྱི་རྣམ་གཞག་འཐད་ལྡན་དུ་
ཐལ། སྒྲ་མི་རྟག་པ་ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ་རྗེས་དཔག་གི་
དེའི་འཐད་ལྡན་ཡིན་པའི་ཕྱིར་ཏེ། ཚད་མ་མདོ་ལས། འབྲས་བུ་སྔར་བཞིན་
ཞེས་དང་། རིགས་ཐིག་ལས། འདིར་འབྲས་བུའི་རྣམ་པར་གཞག་པ་ནི་མངོན་
སུམ་དང་འདྲའོ། །ཞེས་དང༌། རྣམ་ངེས་ལས། འདིར་འབྲས་བུའི་རྣམ་པར་
གཞག་པ་ནི་མངོན་སུམ་བཞིན་དུ་ཤེས་པར་བྱའོ། །ཞེས་གསུངས་པའི་ཕྱིར་ན་
མ་ཁྱབ་སྟེ། དེ་རྣམས་ཀྱི་དོན་ནི། སྒྲ་མི་རྟག་པ་གཞལ་བྱ། དེའི་རྣམ་པ་ཤར་
ནས། དེ་ལ་གསར་དུ་མི་བསླུ་བའི་ཞེན་རིག་ཚད་མ། དེ་དངོས་སུ་རྟོགས་པའི་
རྗེས་སུ་དཔག་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་
དེ། རྗེས་དཔག་གི་རྣམ་བཞག་འཐད་ལྡན་ཡིན་ཞེས་པའི་དོན་ཡིན་པའི་ཕྱིར།
རང་རེས། གཟུགས་ལ་མངོན་སུམ་ཡིན་ན། གཟུགས་ལ་གསལ་སྣང་ཅན་གྱི་
མངོན་སུམ་ཡིན་པས་ཁྱབ། བྱས་པ་ལ་ཁོ་ན་རེ། གཟུགས་ལ་མངོན་སུམ་གྱི་

རྩ་བར་འདོད་ན། གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་
རིག་པ་དེ་མདོ་སྡེ་པའི་ཚད་མར་ཐལ་ལོ། །བྱས་པ་ལ་ཁོ་ན་རེ། མདོ་སྡེ་པའི་
ལུགས་ལ་ཚད་འབྲས་ཀྱི་རྣམ་གཞག་འཐད་ལྡན་ཡིན་ན། མདོ་སྡེ་པའི་དེ་
འཐད་ལྡན་ཡིན་དགོས་པར་ཐལ། གཟུགས་གཞལ་བྱ། ཞེས་སོགས་ཀྱི་ཚད་
འབྲས་ཀྱི་རྣམ་གཞག་དེ། མདོ་སྡེ་པའི་དེ་འཐད་ལྡན་ཡིན་པའི་ཕྱིར། འདོད་ན།
སེམས་ཙམ་པའི་ལུགས་ལ་ཚད་འབྲས་ཀྱི་དེ་འཐད་ལྡན་ཡིན་ན། སེམས་ཙམ་
པའི་དེ་འཐད་ལྡན་ཡིན་དགོས་པར་ཐལ། འདོད་པའི་ཕྱིར་ན་མ་ཁྱབ། ཤེས་
པའི་བདག་ཉིད་དུ་གྱུར་པའི་གཟུགས་གཞལ་བྱ་གཟུགས་ཀྱི་རྣམ་པ་ཤར་ནས་
ཞེས་སོགས་ཀྱི་ཚད་འབྲས་ཀྱི་རྣམ་གཞག་ཆོས་ཅན། ཐལ་ཕྱིར་འདོད་ན། དེ་
ཆོས་ཅན། ཚད་འབྲས་ཀྱི་དེ་འཐད་ལྡན་དུ་ཐལ་ལོ། །འདོད་ན། སེམས་ཙམ་
པའི་ལུགས་ལ་ཚད་འབྲས་ཀྱི་རྣམ་གཞག་འཐད་ལྡན་ཡིན་ན། སེམས་ཙམ་
པས་ཁས་ལེན་པའི་དེ་འཐད་ལྡན་ཡིན་དགོས་པར་ཐལ། མདོ་སྡེ་པའི་ལུགས་
ལ་དེ་དགོས་པའི་ཕྱིར། ཁྱབ་པ་ཁས། འདོད་ན། ཤེས་པའི་བདག་ཉིད་དུ་གྱུར་
པའི་གཟུགས་གཞལ་བྱ། གཟུགས་ཀྱི་རྣམ་པ་ཤར་ནས་ཞེས་སོགས་ཀྱི་ཚད་
འབྲས་ཀྱི་རྣམ་གཞག་ཆོས་ཅན། ཐལ་ཕྱིར། འདོད་ན། དེ་ཆོས་ཅན། ཚད་
འབྲས་ཀྱི་( ༢༢ ༤བ) རྣམ་གཞག་འཐད་ལྡན་དུ་ཐལ་ལོ། ཁ་ཅིག་ན་རེ། གཟུགས་
གཞལ་བྱ། གཟུགས་ཀྱི་རྣམ་པ་ཤར་ནས་ཞེས་སོགས་ཀྱི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མ་དང་འབྲས་བུ་གཉིས་རྣམ་པར་
བཞག་འཇོག་གི་དབང་དུ་བྱས་པའི་རྒྱུ་འབྲས་ཡིན་ཟེར་ན། འོ་ན། དེ་གཉིས་
མཚན་མཚོན་དུ་ཐལ། དམ་བཅའ་འཐད་པའི་ཕྱིར། འདོད་ན། དེ་གཉིས་ཡིན་
ཁྱབ་མཉམ་དུ་ཐལ་ལོ། །འདོད་མི་ནུས་ཏེ། དེའི་ནང་ཚན་དུ་གྱུར་པའི་ཚད་མ་
ལ་མཚན་ཉིད་ཀྱིས་ཁྱབ། དེའི་ནང་ཚན་དུ་གྱུར་པའི་འབྲས་བུ་ཡིན་ན། མཚོན་
བྱ་ཡིན་དགོས་པའི་ཕྱིར། བྱས་པ་ལ་ཁོ་ན་རེ། གཟུགས་དངོས་སུ་རྟོགས་པའི་

ཚད་མ་ཆོས་ཅན། མཚན་ཉིད་དུ་ཐལ། དེའི་ནང་ཚན་དུ་གྱུར་པའི་ཚད་མ་
ཡིན་པའི་ཕྱིར་ཏེ། དེའི་ནང་ཚན་གང་ཞིག །ཚད་མ་ཡིན་པའི་ཕྱིར་ན་མ་ཁྱབ་
འདོད་ན། གཟུགས་དངོས་སུ་རྟོགས་པའི་ཚད་མ་ཆོས་ཅན། དེའི་ནང་ཚན་དུ
གྱུར་པའི་གཞལ་བྱ་ཡིན་པར་ཐལ། དེའི་ནང་ཚན་གང་ཞིག །གཞལ་བྱ་ཡིན
པའི་ཕྱིར་ཁྱབ་པ་ཁས། འདོད་ན། གཟུགས་ཀྱི་རྣམ་པ་ཤར་ནས་དེ་ལ་གསར
དུ་མི་བསླུ་བའི་རིག་པའི་གཞལ་བྱར་ཐལ། འདོད་པའི་ཕྱིར། འདོད་ན།
གཟུགས་འཛིན་དབང་མངོན་དེ་དེའི་གཟུགས་འཛིན་དབང་མངོན་གྱི་གཞལ་
བྱར་ཐལ་ལོ། ། བྱས་པ་ལ་ཁོ་ན་རེ། རྩ་བའི་དམ་བཅའ་འཐད་པར་ཐལ།
རིགས་གཏེར་ལས། དེས་ན་རྣམ་པར་བཞག་འཇོག་གི་རྒྱུ་འབྲས་གཉིས་ལ་
ཚད་འབྲས་འདོད། །ཅེས་གསུངས་པའི་ཕྱིར་ན་མ་ཁྱབ། དེའི་དོན་ནི་
(༢༢༥ན)གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་པ་
དང་། གཟུགས་དངོས་སུ་རྟོགས་པའི་ཚད་མ་གཉིས་རྣམ་པར་བཞག་འཇོག་
གི་དབང་དུ་བྱས་པའི་རྒྱུ་འབྲས་ཡིན་ཞེས་པའི་དོན་ཡིན་པའི་ཕྱིར།
༈ རང་ལུགས་བཞག་པ་ལ། གཞུང་འདིའི་ཕྱོགས་སྔ་ཕྱི་སྨྲ་བ་པོའི་གང་
ཟག་ངོས་བཟུང་བ། བློ་གང་གི་ཚད་འབྲས་གཙོ་བོར་སྟོན་པ། ཚད་འབྲས་ཀྱི་
རྣམ་གཞག་ངོས་བཟུང་བ་དང་གསུམ། དང་པོ་ལ་ཕྱོགས་སྔ་མ་སྨྲ་བ་པོའི་གང་
ཟག་ངོས་བཟུང་བ་དང་ཕྱོགས་ཕྱི་མ་སྨྲ་བ་པོའི་གང་ཟག་ངོས་བཟུང་བ་
གཉིས། དང་པོ་ནི། དཔྱོད་པ་པ་དེ། འབྲས་རྟོག་དང་པོའི་ཕྱོགས་སྔ་མ་སྨྲ་བ་
པོ་ཡིན་ཏེ། དེས་ཕྱི་དོན་གཞལ་བྱ། དང་པོར་དོན་ལ་ལྟ་བའི་ཤེས་པ་དག་པ་བ་
རྟོག་མེད་ཚད་མ། དེ་ལས་སྐྱེས་པའི་དོན་རྟོགས་འབྲས་བུར་བྱས་པའི་ཚད་
འབྲས་ཀྱི་རྣམ་གཞག་དེ་འཐད་ལྡན་དུ་འདོད་པ་གང་ཞིག ། དེ་འགོག་པར་
བྱེད་པ་ལ། མདོར་བསྟན་གྱི་སྐབས་སུ། དེ་ཕྱིར་མཐོང་དང་ཞེས་པ་དང་། །
རྒྱས་བཤད་ཀྱི་སྐབས་སུ། འདིས་ནི་ལྷག་མ་བཤད་པ་ཡིན། །ཞེས་གསུངས་པའི་

པ་དང་མ་འཁྲུལ་བའི་འཕགས་རྒྱུད་ཀྱི་མཁྱེན་པར་གྱུར་པའི་རིག་པ་ཚད མ།
དེ་དངོས་སུ་རྟོགས་པའི་རྣལ་འབྱོར་མངོན་སུམ་གྱི་ཚད་མ་འབྲས་བུར་བྱས
པའི་ཚད་འབྲས་ཀྱི་རྣམ་གཞག་ལྟ་བུ། གཉིས་པ་རྗེས་དཔག་གི་དེ་ནི། སྒྲ མི་
རྟག་པ་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་ཞེན་
རིག་ཚད་མ། དེ་དངོས་སུ་རྟོགས་པའི་རྗེས་སུ་དཔག་པའི་ཚད་མ་འབྲས་ངུར་
བྱས་པའི་ཚད་འབྲས་ཀྱི་རྣམ་བཞག་ལྟ་བུའོ། །
ངག་དོན་ནི། སྔོན་པོའི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་
པ་ཆོས་ཅན། སྔོན་པོ་( ༢༢༧བ) དངོས་སུ་རྟོགས་པའི་ཚད་མའི་སྒྲུབ་བྱེད་ཡིན་
ཏེ། དེའི་འཇོག་བྱེད་ཡིན་པའི་ཕྱིར།
༈ རྩོད་པ་སྤོང་བ་ལ། ཁ་ཅིག་ན་རེ། གཟུགས་གཞལ་བྱ། དེའི་རྣམ་པ་ཤར་
ནས་དེ་ལ་གསར་དུ་མི་བསླུ་བའི་རིག་པ་ཚད་མ། དེ་དངོས་སུ་རྟོགས་པའི་
ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་ཆོས་ཅན། འཐད་
ལྡན་ལས། དེ་ལྟར་ཕྱི་རོལ་དོན་དུ་སྨྲ་བ་ལས། རྣམ་པར་ཤེས་པའི་དོན་དང་
འདྲ་བ་ནི་ཚད་མ་ཡིན་ལ་དོན་རྟོགས་པའི་རང་བཞིན་དུ་རྣམ་པར་དག་པ་ནི་
འབྲས་བུའོ། །ཞེས་ཚད་མ་དང་འབྲས་བུ་རྣམ་པར་བཞག་པ་མཛད་ནས། དེ་
ཉིད་རྣམ་པར་ལྡོག་པའི་ཕྱིར། །ཞེས་པའི་སྐབས་ནས་དངོས་སུ་བསྟན་པའི་
ཚད་འབྲས་ཀྱི་རྣམ་གཞག་འཐད་ལྡན་དུ་ཐལ། འབྲས་རྟོག་དང་པོའི་དེ་
བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་པའི་ཕྱིར།
རྟགས་ཁས་ཟེར་ན་མ་ཁྱབ། འདོད་ན་དེ་ཆོས་ཅན། འབྲས་རྟོག་གཉིས་པར་
དགག་བྱའི་གཙོ་བོར་བྱས་ནས་འགོག་པའི་ཚད་འབྲས་ཀྱི་དེ་འཐད་ལྡན་དུ་
ཐལ། འདོད་པའི་ཕྱིར། ཁྱབ་སྟེ། དེ་ཉིད་རྣམ་པར་ལྡོག་པའི་ཕྱིར། ཞེས་
གསུངས་པའི་ཕྱིར། ཁ་ཅིག་ན་རེ། སེམས་ཙམ་པའི་རྒྱུད་ཀྱི་ཕྱི་རོལ་དོན་དུ
གྱུར་པའི་གཟུགས་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་བསླུ་

ཏེ། གཟུགས་ལ་བཅད་ཤེས་ཡིན་པའི་ཕྱིར། གཞན་ཡང༌། དེ་འདྲ་བའི་རྗེས་
དཔག་དེར་ཐལ་དེ་གཟུགས་དངོས་ཡུལ་དུ་བྱེད་པའི་ཚད་མ་ཡིན་པའི་ཕྱིར་
དེ་དངོས་ཡུལ་དུ་བྱེད་པའི་རང་གི་གཞལ་བྱ་ལ་གསར་དུ་མི་བསླུ་བའི་
རིག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་དངོས་ཡུལ་དུ་
བྱས་པའི་སྒོ་ནས་རང་གི་གཞལ་བྱ་ངེས་པའི་ཕྱིར་ན་མ་ཁྱབ། གཞན་ཡང་། དེ
ཆོས་ཅན། གཟུགས་དངོས་སུ་རྟོགས་པའི་ཚད་མར་ཐལ། དེ་དངོས་སུ་རྟོགས
པའི་ཤེས་པར་གྱུར་པའི་ཚད་མ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ
དངོས་ཡུལ་དུ་བྱེད་པའི་ཤེས་པ་གང་ཞིག །ཚད་མ་ཡིན་པའི་ཕྱིར། གཞན
ཡང་། གཟུགས་དངོས་ཡུལ་དུ་བྱེད་པའི་ཚད་མ་ཡིན་ན། གཟུགས་ལ་ཚད་མ
ཡིན་དགོས་པར་ཐལ། དེ་འདྲ་བའི་རྗེས་དཔག་དེ། དེ་དངོས་ཡུལ་དུ་བྱེད་པའི
ཚད་མ་མ་ཡིན་པའི་ཕྱིར་ན་མ་ཁྱབ། འདོད་ན། གཟུགས་ཀྱི་དོན་སྤྱི་སྣང་ཡུལ་
དུ་བྱེད་པའི་ཚད་མ་ཡིན་ན། དེའི་དོན་སྤྱི་ལ་ཚད་མ་ཡིན་དགོས་པར་ཐལ།
འདོད་པའི་ཕྱིར། འདོད་ན། གཟུགས་འཛིན་པའི་རྗེས་དཔག་ཆོས་ཅན། ཐལ་
ཕྱིར། རྟགས་གྲུབ་སྟེ། གཟུགས་ཞེན་ཡུལ་དུ་བྱེད་པའི་ཚད་མ་ཡིན་པའི་ཕྱིར་
ཟེར་ན། སངས་འཕགས་ཆོས་ཅན། སྒྲ་མི་རྟག་པར་སྒྲུབ་ནུས་ཀྱི་གཏན་ཚིགས་
དང་། དེ་མི་ནུས་པའི་གཏན་ཚིགས་གང་རུང་དུ་ཐལ། དེ་( ༢༢༩ན) སྒྲུབ་ཀྱི་
གཏན་ཚིགས་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། སྒྲ་མི་རྟག་
པར་སྒྲུབ་མི་ནུས་པའི་དེར་ཐལ། འདོད་པ་གང་ཞིག །གཅིག་ཤོས་མ་ཡིན་པའི་
ཕྱིར། འདོད་ན། དེ་ཆོས་ཅན། ཁྱོད་ཀྱིས་སྒྲ་མི་རྟག་པར་སྒྲུབ་མི་ནུས་པར་ཐལ།
འདོད་པའི་ཕྱིར། འདོད་མི་ནུས་ཏེ། ཁྱོད་ཀྱི་རིགས་པ་ཡང་དག་ལ་བརྟེན་ནས་
སྒྲུབ་ནུས་པའི་ཕྱིར། གཞན་ཡང་། མཉན་བྱ་ཚད་མས་ངེས་ནས། སྒྲ་ཚད་མས་
མ་ངེས་པའི་གང་ཟག་གི་རྒྱུད་ཀྱི་མཉན་བྱ་འཛིན་པའི་དབང་མངོན་ཆོས་
ཏེ།
ཅན།! སྒྲ་ལ་སྒྲུབ་འཇུག་གི་ཚད་མས་ཐལ། དེ་ལ་སྒྲུབ་འཇུག་གི་ཤེས་པར་གྱུར་

པའི་ཚད་མ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ལ་སྒྲུབ་འཇུག་གི་
ཤེས་པ་གང་ཞིག །ཚད་མ་ཡིན་པའི་ཕྱིར། ཁོ་ན་རེ། གཟུགས་ཀྱི་རྣམ་པ་ཤར་
ནས་གཟུགས་ལ་གསར་དུ་མི་བསླུ་བའི་རིག་པ་ཡོད་པར་ཐལ། དེ་གཟུགས་
དངོས་སུ་རྟོགས་པའི་ཚད་མའི་མཚན་ཉིད་ཡིན་པའི་ཕྱིར། རྟགས་ཁས།
འདོད་ན། གཟུགས་ལ་ཚད་མ་ཡོད་པར་ཐལ་ལོ། །འདོད་ན། གཟུགས་ལ་ཤེས་
པ་ཡོད་པར་ཐལ། འདོད་པའི་ཕྱིར་ན་མ་ཁྱབ། འདོད་ན། ས་ལ་ཤེས་པ་ཡོད་
པར་ཐལ་ལོ། །འདོད་མི་ནུས་ཏེ། བདག་དང་ས་ལ་ཤེས་པ་མེད། །ཅེས་
གསུངས་པའི་ཕྱིར་རོ། །གཟུགས་ལ་ཤེས་པ་ཡོད་པར་ཐལ། རང་གི་གཞལ་བྱར་
གྱུར་པའི་གཟུགས་ལ་དེ་ཡོད་པའི་ཕྱིར། རྟག་པ་གང་ཞིག །རང་གི་གཞལ་བྱ་
ལ་ཚད་མ་ཡོད་པའི་( ༢༢༩བ) ཕྱིར། ཕྱི་མ་གྲུབ་སྟེ། རང་གི་གཞལ་བྱ་ལ་གསར་
དུ་མི་བསླུ་བའི་རིག་པ་ཡོད་པའི་ཕྱིར། གཞན་ཡང་། གཟུགས་ལ་ཚད་མ་ཡོད་
པར་ཐལ། ཚད་མ་དེ་ལ་ཚད་མ་ཡིན་པའི་ཕྱིར། བྱས་པ་ལ་ཁོ་ན་རེ། གཟུགས་
ལ་ཤེས་པ་ཡོད་པར་ཐལ། ཤེས་པ་དེ་ལ་ཤེས་པ་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། ཚད་མ་དེ་ལ་ཚད་མ་ཡིན་པའི་ཕྱིར་ན་མ་ཁྱབ། གཞན་ཡང་།
སངས་འཕགས་ལ་སྒྲོ་འདོགས་ཡོད་པར་ཐལ། སངས་འཕགས་སངས་
འཕགས་མ་ཡིན་པར་སྒྲོ་འདོགས་པའི་སྒྲོ་འདོགས་དེས་སངས་འཕགས་ལ་སྒྲོ་
འདོགས་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། སངས་འཕགས་སྒྲོ་
འདོགས་སྤངས་པའི་གང་ཟག་ཡིན་པའི་ཕྱིར་ན་མ་ཁྱབ་སྟེ། འོ་ན། སངས་
འཕགས་ལ་དམིགས་པའི་སྒྲོ་འདོགས་ཡོད་པར་ཐལ། སངས་འཕགས་ལ་
དམིགས་པའི་སྒྲོ་འདོགས་སྤངས་པའི་གང་ཟག་ཡོད་པའི་ཕྱིར། ཁྱབ་པ་ཁས།
གཞན་ཡང་། སངས་འཕགས་ལ་སྒོ་འདོགས་ཡོད་པར་ཐལ། སངས་འཕགས་
ལ་སྒྲོ་འདོགས་པའི་སྒྲོ་འདོགས་རྒྱུད་ལྡན་གྱི་གང་ཟག་ཡོད་པའི་ཕྱིར་ཏེ།
སངས་འཕགས་སངས་འཕགས་མ་ཡིན་པར་བདེན་ཞེན་གྱི་འདོད་པའི་གང་

ཟག་དེ་དེ་ཡིན་པའི་ཕྱིར། མ་གྲུབ་ན། དེ་འདྲའི་གང་ཟག་ཆོས་ཅན། དེར་ཐལ།
ཆོས་ཅན་དེ་གང་ཞིག །ཁྱོད་ཀྱི་རྒྱུད་ཀྱི་དེ་དེ་ཡིན་པར་འཛིན་པའི་རྟོག་པ་དེ་
དེ་ལ་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། གཞན་ཡང་། གཟུགས་ལ་མི་
བསླུ་བའི་རིག་པ་ཡིན་ན། གཟུགས་ལ་རིག་པ་(༢༣བན) ཡིན་དགོས་པར་ཐལ
རིག་པ་དེ་ལ་རིག་པ་ཡིན་པའི་ཕྱིར་ཏེ། ཤེས་པ་དེ་ལ་ཤེས་པ་ཡིན་པའི་ཕྱིར་
རྟགས་ཁས། འདོདན། དེ་ལ་གསར་དུ་མི་བསླུ་པའི་ཞེན་རིག་པའི་ཡིན་ན། དེ
ལ་ཞེན་རིག་ཡིན་དགོས་པར་ཐལ་ལོ། །འདོད་ན། གཟུགས་ཤུགས་ལ་རྟོགས
པའི་རྗེས་དཔག་ཆོས་ཅན། དེར་ཐལ། དེ་ཕྱིར། རྟགས་གྲུབ་སྟེ། དེ་ལ་རྗེས་སུ
དཔག་པའི་ཚད་མ་ཡིན་པའི་ཕྱིར། འདོད་ན། དེ་ཆོས་ཅན། གཟུགས་ལ་རྟོག
པ་ཡིན་པར་ཐལ་ལོ། །འདོད་ན་ཁྱོད་ལ་གཟུགས་ཀྱི་རྣམ་པ་ཤར་བར་ཐལ་ལོ།
ཁ་ཅིག་ན་རེ། ཕྱི་རོལ་དོན་དུ་གྱུར་པའི་གཟུགས་རྟོགས་པའི་ཚད་མ་ཡོད་པར
ཐལ། དེར་གྱུར་པའི་གཟུགས་རྟོགས་པའི་ཚད་མ་ཡོད་པར་ཐལ། དེར་གྱུར་
པའི་གཟུགས་གཞལ་བྱ། དེའི་རྣམ་པ་ཤར་ནས་ཞེས་སོགས་ཀྱི་ཚད་འབྲས་ཀྱི་
རྣམ་གཞག་དེ། ཚད་འབྲས་ཀྱི་དེ་འཐད་ལྡན་ཡིན་པའི་ཕྱིར། རྟགས་ཁས།
འདོད་ན། གཟུགས་འཛིན་དབང་མངོན་དེ་དེ་ཡིན་པར་ཐལ་ལོ། །འདོད་མི་
ནུས་ཏེ། དེ་ཤེས་པར་གྱུར་པའི་གཟུགས་རྟོགས་པའི་ཚད་མ་ཡིན་པའི་ཕྱིར་ཏེ།
དེར་གྱུར་པའི་གཟུགས་རྟོགས་པའི་ཚད་མ་ཡོད་པའི་ཕྱིར་ཏེ་བཅད་ཤེས་ཀྱི་
ཉེར་ལེན་དུ་གྱུར་པའི་གཟུགས་རྟོགས་པའི་ཚད་མ་ཡོད་པའི་ཕྱིར་ན་མ་ཁྱབ།
རྟགས་གྲུབ་སྟེ། སེམས་ཅན་གྱི་རྒྱུད་ཀྱི་དེ་འདྲ་བའི་གཟུགས་རྟོགས་པའི་ཚད་
མ་ཡོད་པའི་ཕྱིར་ཏེ། དེ་འདྲའི་ཚད་མ་དེ་དེ་ཡིན་པའི་ཕྱིར། གཞན་ཡང༌།
ཤེས་པར་གྱུར་པའི་གཟུགས་རྟོགས་པའི་ཚད་མ་ཡོད་པར་ཐལ། གཟུགས་
འཛིན་ཡིད་མངོན་གྱི་དེ་མ་ཐག་རྐྱེན་དུ་གྱུར་པའི་དེ་ཡོད་པའི་ཕྱིར་ན་མ་ཁྱང།
རྟགས་( ༢༣༠བ) གྲུབ་སྟེ། དེར་གྱུར་པའི་དེ་འཛིན་པའི་དབང་མངོན་ཡོད་པའི་

རིག་པ་དེ་ནི་འབྲས་བུར་འགྱུར་རོ། །དེ་ཅིའི་ཕྱིར་ཞེ་ན། དེའི་ངོ་བོ་ལས་དོན་
ངེས་པ་གང་གི་ཚེ། ཤེས་པ་ཡུལ་དང་བཅས་པ་ཡིན་པ་དེའི་ཚེ། དེ་དང་རྗེས་སུ་
མཐུན་པའི་རང་འདོད་པའམ། མི་འདོད་པའི་དོན་རྟོགས་པར་བྱེད་དོ། །ཞེས་
གསུངས། གཉིས་པ་ལུང་དོན་བཤད་པ་ལ། རྩ་བའི་དོན་བཤད་པ་དང་།
འགྲེལ་པའི་དོན་བཤད་པ་གཉིས། དང་པོ་ནི། ཡང་ན་རང་རིག་འབྲས་བུ་སྟེ། །
ཞེས་པའི་དོན་ནི། སེམས་ཙམ་པས། འབྲས་རྟོག་དང་པོའི་སྐབས་སུ། གཟུགས་
གཞལ་བྱ། དེའི་རྣམ་པ་ཤར་ནས། དེ་ལ་གསར་དུ་མི་བསླུ་བའི་རིག་པ་ཚད་
མར་བཞག་པ་དེའི་ཚེ། གཟུགས་དངོས་སུ་རྟོགས་པའི་ཚད་མ་འབྲས་བུར་
རིགས་པ་དེ་ལས། ཡང་ན་དེའི་ཚེ་ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མ་འབྲས་བུར་རིགས་སོ། །ཞེས་པའི་དོན་དུ་འཆད་
རིགས་ཏེ། འགྲེལ་བཤད་རྒྱལ་དབང་བློས། ཡང་ན་དོན་ནི་རྟག་པའི་དོན་ཅན་
ནོ། །འདིར་ཅེས་པ་སྔར་བཤད་པའི་མངོན་སུམ་ལའོ། །ཞེས་གསུངས། གཉིས་
པ་འགྲེལ་པའི་དོན་བཤད་པ་ལ། འདིར་ཤེས་པ་ནི་གཉིས་སུ་སྣང་བ་སྐྱེ་སྟེ།
( ༢ ༣ ༡ བ)རང་གི་སྣང་བ་དང༌། ཡུལ་གྱི་སྣང་བའོ། །ཞེས་པའི་དོན་ནི། ཤེས་
པའི་རྫས་གཅིག་ལ། གཟུང་འཛིན་གྱི་ཚུལ་གཉིས་འཐད་དེ། གཟུགས་དེ
གཟུགས་འཛིན་དབང་མངོན་གྱི་གཟུང་བྱ་དང་། དེ་འཛིན་དབང་མངོན་དེ་
གཟུགས་འཛིན་བྱེད་ཀྱི་ཤེས་པ་ཡིན་པའི་ཚུལ་གཉིས་འཐད་པའི་ཕྱིར། དེས་
ན་སྐབས་འདིར་བསྟན་གྱི་ཚུལ་གཉིས་པོ་དེ་གཟུང་རྣམ་བཏགས་པ་བ་དང༌།
འཛིན་རྣམ་བཏགས་པ་བ་གཉིས་ལ་བྱེད་རིགས་ཏེ། གཟུགས་འཛིན་དབང་
མངོན་དེ། གཟུགས་འཛིན་བྱེད་ཤེས་པ་ཡིན་པས། དེ་ལ་འཛིན་རྣམ་གྱི་མིང་
གིས་བཏགས། གཟུགས་དེ་དེ་འཛིན་དབང་མངོན་གྱི་དོན་རྣམ་ཡིན་པས།
ལ་གཟུང་རྣམ་གྱི་མིང་གིས་བཏགས་པ་ཡིན་པའི་ཕྱིར། ཞེས་པའི་དོན་ཡིན་ལ།
དེས་ན་ཚུལ་གཉིས་པོ་དེའི་ནང་ནས་ཤེས་པའི་བདག་ཉིད་དུ་གྱུར་པའི་

ཡུལ། །ཞེས་པ་ནས། དོན་རིག་པར་ནི་འགྱུར་པ་མིན། །ཞེས་པའི་བར་བྱུང༌།
དོན་རིག་གང་ཡིན། ཞེས་པའི་དོན་ཡང་། འབྲས་རྟོག་དང་པོའི་སྐབས་སུ་མདོ་
སྡེ་པའི་ཕྱི་རོལ་དོན་དུ་གྱུར་པའི་གཟུགས་འདོད་ཚུལ་བསྟན་ནས། འོ་ན། དེར་
གྱུར་པའི་གཟུགས་དངོས་སུ་རྟོགས་པའི་ཚད་མའི་མཚན་གཞི་དེ་གང་ཞེས་
མདོ་( ༢༣༢བ) སྡེ་པ་ལ་དྲི་བ་འགོད་པར་བྱེད་པ་ལ། དོན་རིག་གང་ཡིན། ཞེས་
པ་འདི་བྱུང་། དེ་ལྟར་བྱས་པ་ལ་ཁོ་ན་རེ། གཟུགས་འཛིན་དབང་མངོན་དེ།
ཕྱི་རོལ་དོན་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་དང་། ། སྦྱ་
འཛིན་དབང་མངོན་དེ། དེར་གྱུར་པའི་སྒྲ་དངོས་སུ་རྟོགས་པའི་ཚད་མ་ཡིན་
ཞེས་པའི་འདོད་པ་བརྗོད་པར་བྱེད་པ་ལ། སོ་སོར་རིགས། མངོན་སུམ་གང་
ཡིན་འདི་ཉིད་དོ། །ཞེས་པ་འདི་བྱུང༌། འོ་ན། གཟུགས་འཛིན་དབང་མངོན་དེ།
ཕྱི་རོལ་དོན་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་ཡིན་པའི་རྒྱུ་
མཚན་གང་ཞེ་ན། ཞེས་པའི་དྲི་བ་འགོད་པར་བྱེད་པ་ལ། དེ་ནི་གང་གི་དོན་
རིག་ཡིན། །ཞེས་པ་འདི་བྱུང༌། དེ་ལ་ཁོ་ན་རེ། གཟུགས་འཛིན་དབང་མངོན་
ཆོས་ཅན། ཕྱི་རོལ་དོན་དུ་གྱུར་པའི་གཟུགས་དངོས་སུ་རྟོགས་པའི་ཚད་མ!་
ཡིན་ཏེ། དེར་གྱུར་པའི་གཟུགས་ཀྱི་རྣམ་པ་ཤར་པའི་བློ་ཡིན་པའི་ཕྱིར་ཞེ་ན་
མ་ཁྱབ་སྟེ། དེ་ཡི་ཁྱབ་པ་འབྲས་བུའི་ཕྱིར། །ཞེས་འཆད་པར་བྱེད་པ་ལ། དེ་
འདྲ་ལས་ཡིན་འཁྲུལ་བར་འགྱུར། །ཞེས་པ་འདི་བྱུང་། དེ་ལྟར་བྱས་པ་ལ་ཁོ་ན་
རེ། གཟུགས་འཛིན་དབང་མངོན་ཆོས་ཅན། ཕྱི་རོལ་དོན་དུ་གྱུར་པའི་
གཟུགས་དངོས་སུ་རྟོགས་པའི་ཚད་མ་ཡིན་པར་ཐལ། དེར་གྱུར་པའི་གཟུགས་
ཀྱི་རང་འདྲའི་རྣམ་པ་གཏད་པའི་ཤེས་པ་ཡིན་པའི་ཕྱིར་ཞེ་ན། དེ་ཕྱི་རོལ་
དོན་དུ་གྱུར་པའི་གཟུགས་ཀྱི་རང་འདྲའི་རྣམ་པ་གཏད་པའི་ཤེས་པ་མ་ཡིན་
ཏེ། ཕྱི་རོལ་དོན་དུ་གྱུར་པའི་གཟུགས་ཀྱི་རགས་པའི་རང་འདྲའི་རྣམ་པ་ཡང་
མ་གཏད། ཕྱི་རོལ་དོན་དུ་གྱུར་པའི་( ༢༣༣ན) གཟུགས་ཀྱི་ཕྲ་མོའི་རང་འདྲའི་

རྣམ་པ་ཡང་མ་གཏད་པའི་ཕྱིར། ཞེས་འཆད་པར་བྱེད་པ་ལ། རྡུལ་ཕྲན་དེ་
དག་གང་གིས་ན། །ཞེས་སོགས་རྐང་པ་དྲུག་བྱུང༌། ཡང་ཁོ་ན་རེ། གཟུགས་
འཛིན་དབང་མངོན་ཆོས་ཅན། ཕྱི་རོལ་དོན་དུ་གྱུར་པའི་གཟུགས་དངོས་སུ་
རྟོགས་པའི་ཚད་མ་ཡིན་ཏེ། དེའི་རྣམ་པ་ཤར་བ་གང་ཞིག །དེ་ལས་བྱུང་བའི་
ཤེས་པ་ཡིན་པའི་ཕྱིར། ཞེས་པའི་འདོད་པ་བརྗོད་པར་བྱེད་པ་ལ། དེ་འདྲ་བ་
དང་དེ་ལས་བྱུང༌། །ཞེས་སོགས་རྐང་པ་གཉིས་བྱུང༌། འོ་ན། སྔོ་འཛིན་དབང་
མངོན་གྱི་དྲངས་ནས་སྐྱེས་པའི་སྔོན་པོ་དོན་མཐུན་དུ་ངེས་པའི་ངེས་ཤེས་
ཆོས་ཅན། སྔོ་འཛིན་དབང་མངོན་དངོས་སུ་རྟོགས་པའི་ཚད་མ་ཡིན་པར་
ཐལ། དེའི་རྣམ་པ་ཤར་ཅིང༌། དེ་ལས་བྱུང་བའི་ཤེས་པ་ཡིན་པའི་ཕྱིར། ཞེས་
འཆད་པར་བྱེད་པ་ལ། །དོན་མཚུངས་ཅན་གྱི་རྣམ་པར་ཤེས། །ཞེས་སོགས་
རྐང་པ་གཉིས་བྱུང་། ཡང་ཁོ་ན་རེ། གཟུགས་འཛིན་དབང་མངོན་ཆོས་ཅན།
ཕྱི་རོལ་དོན་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་ཡིན་ཏེ། དེར་
གྱུར་པའི་གཟུགས་ཀྱི་རྣམ་པ་ཤར་ཅིང༌། དེ་ལས་བྱུང་བའི་དེ་ལ་ངེས་པ་
གསར་དུ་འདྲེན་ནུས་ཀྱི་ཤེས་པ་ཡིན་པའི་ཕྱིར། ཞེས་འདོད་པ་རྗོད་པར་བྱེད་
པ་ལ། འདི་མཐོང་འདི་ཐོས་ཞེས་བྱ་བར། །ཞེས་སོགས་རྐང་པ་ཕྱེད་དང་
གསུམ་བྱུང་། འོ་ན། ཕྱི་རོལ་དོན་དུ་གྱུར་པའི་གཟུགས་ཀྱི་རྣམ་པ་ཤར་ནས།
དེ་ལས་བྱུང་ཞིང༌། དེ་ལ་( ༢༣༣བ) ངེས་པ་གསར་དུ་འདྲེན་ནུས་ཀྱི་ཤེས་པ་དེ།
གཟུགས་འཛིན་དབང་མངོན་ཆོས་ཅན། ཕྱི་རོལ་དོན་དུ་གྱུར་པའི་གཟུགས་
དངོས་སུ་རྟོགས་པའི་ཚད་མར་གྱུར་པའི་སྒྲུབ་བྱེད་ཡང་དག་མ་ཡིན་པར་
ཐལ། ཕྱི་རོལ་དོན་དུ་གྱུར་པའི་གཟུགས་ལ་ངེས་པ་གསར་དུ་འདྲེན་ནུས་ཀྱི་
ཤེས་པ་མེད་པའི་ཕྱིར་ཏེ། ཕྱི་རོལ་དོན་དུ་གྱུར་པའི་གཟུགས་དངོས་སུ་རྟོགས་
པའི་ཚད་མ་དང་། ཕྱི་རོལ་དོན་དུ་གྱུར་པའི་གཟུགས་གཉིས་ལ་ཡུལ་ཡུལ་ཅན་
གྱི་འབྲེལ་བ་མ་གྲུབ་པའི་ཕྱིར།། ཁྱབ་སྟེ། ཕྱི་རོལ་དོན་དུ་གྱུར་པའི་གཟུགས་

ལས། དེ་ལ་གཟུགས་ཕྱི་རོལ་དོན་དུ་སྣང་བ་དེ་ན། ཤེས་པའི་བག་ཆགས་ཀྱི་
དབང་གི་སྣང་བ་ཙམ་ཡིན་པའི་ཕྱིར། ཞེས་འཆད་པར་བྱེད་པ་ལ། རྣམ་པ་
རྗེས་ཞུགས་ཅན་དེ་ཡོད་ཅེས་རྐང་པ་གསུམ་བྱུང༌། དེ་ལྟར་བྱས་པ་ལ་ཁོ་ན་རེ།
སྔོ་འཛིན་དབང་མངོན་ལ་སྔོན་པོ་ཕྱི་རོལ་དོན་དུ་སྣང་བ་དེ། ཕྱི་རོལ་དོན་གྱི་
ངོས་ནས་སྣང་བ་ཡིན་ཏེ། སྔོ་འཛིན་དབང་མངོན་ལ་སྣང་བའི་སྔོན་པོ་དེ། ཕྱི་
རོལ་དོན་ཡིན་པའི་ཕྱིར་ཞེ་ན། དེ་ཕྱི་རོལ་གྱི་དོན་མ་ཡིན་ཏེ། དེ་དང་སྔོ་འཛིན་
དབང་མངོན་ལྷན་ཅིག་དམིགས་ངེས་ཡིན་པའི་ཕྱིར། ཞེས་འཆད་པར་བྱེད་པ་
ལ། མཐོང་བའི་ཁྱད་པར་དང་བྲལ་བ། །ཞེས་སོགས་པ་རྐང་པ་བཞི་བྱུང་། དེ་
ལྟར་བྱས་པ་ལ་ཁོ་ན་རེ། ཕྱི་རོལ་དོན་སྣང་གི་བློ་སྐྱེ་བ་མི་འཐད་པར་ཐལ། ཕྱི་
རོལ་གྱི་དོན་མེད་པའི་ཕྱིར་ན་མ་ཁྱབ་སྟེ། ཕྱི་རོལ་དོན་དུ་སྣང་བའི་བློ་དེ་རང་
རྒྱུ་མ་རིག་པའི་བག་ཆགས་ཀྱི་དབང་གིས་བྱུང་བ་ཡིན་པའི་ཕྱིར། ཞེས་འཆད་
པར་བྱེད་པ་ལ། ( ༢༣༦ན)འདིར་འགའ་ཞིག་ནི་འགའ་ཞིག་གི །ཞེས་སོགས་
རྐང་བ་བཞི་བྱུང་། དེས་ན་ཕྱི་རོལ་གྱི་དོན་བཀག་པ་ལ་བརྟེན་ནས་ཤེས་པའི་
རྗེས་གཅིག་ལ་གཟུང་འཛིན་གྱི་ཚུལ་གཉིས་ཡོད་པར་གྲུབ་པ་ཡིན་པ་ཏེ།
གཟུགས་དེ་གཟུགས་འཛིན་དབང་མངོན་གྱི་བཟུང་བྱ་དང་། གཟུགས་འཛིན་
དབང་མངོན་དེ་གཟུགས་འཛིན་བྱེད་ཀྱི་ཤེས་པ་ཡང་ཡིན་པའི་ཚུལ་གཉིས་
འཐད་པའི་ཕྱིར། ཞེས་འཆད་པར་བྱེད་པ་ལ། དེ་ཕྱིར་གཅིག་ལ་ཚུལ་གཉིས་
ཡོད། ཅེས་པ་འདི་བྱུང༌། རྟགས་དེ་ཡང་གྲུབ་སྟེ། གཟུགས་འཛིན་དབང་
མངོན་གཟུགས་འཛིན་བྱེད་ཀྱི་ཤེས་པ་ཡིན་དེ། གཟུགས་འཛིན་དབང་མངོན་
ཉམས་མྱོང་གི་རང་རིག་གིས་རྟོགས་ཤིང་དེ་གཟུགས་འཛིན་དབང་མངོན་
དྲན་པའི་དྲན་ཤེས་ཀྱིས་དྲན་པའི་ཕྱིར། ཞེས་འཆད་པར་བྱེད་པ་ལ། གང་ཕྱིར་
དེ་ལྟར་མྱོང་བ་དང་། །ཞེས་སོགས་རྐང་པ་གཉིས་བྱུང༌། དེས་ན་ཤེས་པའི་
བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་འབྲས་བུར་

རིགས་སོ། །ཞེས་འཆད་པར་བྱེད་པ་ལ། མྱོང་བ་ཉིད་ནི་འབྲས་བུ་ཡིན། །ཞེས་
པ་འདི་བྱུང་། དེ་ལྟར་བྱས་པ་ལ་ཁོ་ན་རེ། གཟུགས་འཛིན་དབང་མངོན་ངེ་
ཤེས་པའི་བདག་ཉིད་དུ་གྱུར་པའི་གཟུགས་ཀྱི་རྣམ་པ་ཤར་ནས་དེ་ལ་གསར་
དུ་མི་བསླུ་བའི་རིག་པ་ཡིན་པའི་ཆ་ནས། གཟུགས་དངོས་སུ་རྟོགས་པའི་ཚང་
མར་འཇོག་པའི་རྒྱུ་མཚན་གང་ཞེ་ན། དེ་ལྟར་འཇོག་པ་ཡིན་ཏེ། གཟུགས་
( ༢ ༣ ༦བ)འཛིན་དབང་མངོན་དེ། གཟུགས་ཀྱི་རྣམ་པ་ཤར་ནས་དེ་ལ་གསར་
དུ་མི་བསླུ་བའི་རིག་པ་ཡིན་པའི་ཆ་ནས། གཟུགས་དངོས་སུ་རྟོགས་པའི་ཚང་
མར་འཇོག་པ་གང་ཞིག །གཟུགས་འཛིན་དབང་མངོན་ལ་སྣང་བའི་གཟུགས་
དེ་ཕྱི་རོལ་གྱི་དོན་མ་ཡིན་པའི་ཕྱིར། ཞེས་འཆད་པར་བྱེད་པ་ལ། གང་ཚེ་རྣམ་
རིག་རྒྱུ་ཡི་ཡུལ། །ཞེས་རྐང་པ་བཞི་བྱུང་རང་རེས་གོང་དུ་གཟུགས་འཛིན་
དབང་མངོན་གྱི་རྗེས་སུ་གཟུགས་འཛིན་དབང་མངོན་གྱིས་ཕྱི་རོལ་དོན་དུ་
གྱུར་པའི་གཟུགས་རིག་པར་ཞེན་པའི་བློ་སྐྱེ་བར་ཁས་བླངས་པ་ལ། དེ་ལྟར་སྐྱེ་
བའི་རྒྱུ་མཚན་གང་ཞེ་ན། དེའི་རྒྱུ་མཚན་འཆད་པར་བྱེད་པ་ལ། གང་ཚེ་ཤེས་
ཆ་དོན་དུ་ནི། །ཞེས་སོགས་རྐང་པ་བཞི་བྱུང༌། དེ་ལ་ཁོ་ན་རེ། གཟུགས་འཛིན་
དབང་མངོན་གྱིས་ཤེས་པའི་བདག་ཉིད་དུ་གྱུར་པའི་གཟུགས་རྟོགས་པ་མི་
འཐད་པར་ཐལ། དེ་ལ་གཟུགས་ཕྱི་རོལ་དོན་དུ་སྣང་པའི་ཕྱིར་ཞེ་ན། སྐྱོན་
མེད་དེ། དེ་ལ་རང་རྒྱུ་ཤེས་པའི་བག་ཆགས་ཀྱི་དབང་གིས་གཟུགས་ཕྱི་རོལ་
དོན་དུ་སྣང་བ་ཙམ་ཡིན་ཡང་ཡིན་ལུགས་ལ། དེས་ཤེས་པའི་བདག་ཉིད་དུ་
གྱུར་པའི་གཟུགས་རྟོགས་པའི་ཕྱིར། ཞེས་འཆད་པར་བྱེད་པ་ལ། གལ་ཏེ་འདི་
བདག་འདོད་རྣམས་དང་། །ཞེས་སོགས་རྐང་པ་བཞི་བྱུང་།
༈ དེས་ན་གཞན་རིག །ཅེས་སོགས་ཀྱི་སྐབས་འདིར་མཐའ་དཔྱད་པ་ལ།
ཁ་ཅིག་ན་རེ། འབྲས་རྟོག་གཉིས་པའི་ཚད་འབྲས་ཀྱི་རྣམ་གཞག་འཐད་ལྡན་
ཡིན་ན། ( ༢༣༧ན) རང་རིག་གི་ཚད་འབྲས་ཀྱི་རྣམ་གཞག་འཐད་ལྡན་ཡིན་

པས་ཁྱབ་སྟེ། ཡང་ན་རང་རིག་འབྲས་བུ་སྟེ། །ཞེས་པའི་རང་རིག་དེ། རང་
རིག་མཚན་ཉིད་པ་ལ་བྱེད་རིགས་པའི་ཕྱིར། མདོ་རང་འགྲེལ་ལས། འདིར་
ཤེས་པ་ནི་གཉིས་སུ་སྣང་བ་སྐྱེ་སྟེ། རང་གི་སྣང་བ་དང་། ཡུལ་གྱི་སྣང་བའོ། །
ཞེས་པའི་རང་གི་སྣང་བ་དེ་རང་རིག་མཚན་ཉིད་པ་ལ་བྱེད་རིག་པའི་ཕྱིར་ཏེ།
རང་རིག་གི་གཞུང་འདི་ཕྱོགས་སྔ་མའི་གཞུང་དུ་བྱས་ནས། རྟོག་གེ་འབར་
བར་རང་རིག་བཀག་པའི་ཕྱིར་ཏེ། རྟོག་གེ་འབར་བ་ལས། སེམས་ཙམ་པས་
རྣམ་པར་ཤེས་པ་ནི་གཉིས་སུ་སྣང་བར་སྐྱེ་སྟེ། རང་གི་སྣང་བ་དང་ཡུལ་གྱི་
སྣང་བའོ། །ཡུལ་གྱི་སྣང་བའི་རྣམ་པ་ནི་ཕྱི་རོལ་ཡུལ་གྱི་རྣམ་པར་འགྱུར་ནས་
རང་སྣང་བའི་རྣམ་ཤེས་ཀྱི་ཡུལ་དུ་འགྱུར་བའོ། །ཞེས་གསུངས་པའི་ཕྱིར། འོ་
ན། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་ན། རང་རིག་ཡིན་དགོས་པར་
ཐལ། དེའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་
ན། རང་རིག་གི་ཚད་འབྲས་ཀྱི་རྣམ་གཞག་འཐད་ལྡན་ཡིན་དགོས་པའི་ཕྱིར།
འོ་ན། འབྲས་རྟོག་གཉིས་པའི་དེར་གྱུར་པའི་ཚད་འབྲས་གཞལ་གསུམ་གྱི་
ནང་ཚན་དུ་གྱུར་པའི་འབྲས་བུ་དང་། གཞན་རིག་གི་ཤེས་པའི་གཞི་མཐུན་
ཡོད་པར་ཐལ། ( ༢༣༧་) དེ་དང་འབྲས་རྟོག་གསུམ་པའི་དེ་གྱུར་པའི་ཚད་
འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུའི་གཞི་མཐུན་ཡོད་པ་
གང་ཞིག །འབྲས་རྟོག་གསུམ་པའི་ཚད་འབྲས་གཞལ་གསུམ་གྱི་ནང་ཚན་དུ་
གྱུར་པའི་འབྲས་བུ་ཡིན་ན། གཞན་རིག་གི་ཤེས་པ་ཡིན་པའི་ཁྱབ་པའི་ཕྱིར།
གསལ་བ་ཁས། རྟགས་ཕྱི་མ་བུད། དང་པོ་གྲུབ་སྟེ། འཐད་ལྡན་ལས། ཡང་
ཕྱི་རོལ་དོན་གྱི་ཚུལ་ལ་འབྲས་བུའི་རྣམ་པར་རྟོག་པ་གཉིས་དོན་གཞལ་བྱ་
བཟུང་བའི་རྣམ་པ་ནི་ཚད་མ། བདག་ཉིད་རིག་པ་ནི་འབྲས་བུའོ། །ཞེས་རྒྱུ་
དང་འབྲས་བུའི་རྣམ་པར་བཞག་པ་ནི། འཐད་པར་སྒྲུབ་པའོ། །ཞེས་གསུངས་

པའི་ཕྱིར། གཞན་ཡང་། གསལ་བ་དེར་ཐལ། ཡང་ན་རང་རིག་འབྲས་བུ་སྟེ། །
ཞེས་པའི་གཞུང་དེ། འབྲས་རྟོག་གཉིས་པ་དང་གསུམ་པའི་འབྲས་བུ་ཐུན་
མོང་དུ་ངོས་འཛིན་གྱི་གཞུང་ཡིན་པའི་ཕྱིར་ཏེ། ཚད་མ་མདོ་ལས་འབྲས་
རྟོག་གསུམ་གྱི་འབྲས་བུ་ངོས་འཛིན་གྱི་གཞུང་སོ་སོར་མ་བྱུང་བའི་ཕྱིར་དང་།
འགྲེལ་བཤད་རྒྱལ་དབང་བློས། ཕྱི་རོལ་དང་གཅིག་ཤོས་ཀྱི་ཕྱོགས་དག་ལ་
ཡོད་པ་གཅིག་ཁས་བླངས་པའི་འབྲས་བུའི་རྣམ་པར་བཞག་པ་བྱེད་པས་
གསུངས་པ་ཡང་སྔར་བཞིན་རང་རིག་འབྲས་བུ་དང་བཅས་པའོ། །ཞེས་
གསུངས་པའི་ཕྱིར། བྱས་པ་ལ་ཁོ་ན་རེ། འབྲས་རྟོག་གཉིས་པའི་བསྟན་བྱའི་
གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ན། རང་རིག་གི་དེ་ཡིན་
དགོས་( ༢༣༨ན) པར་ཐལ། འབྲས་རྟོག་གཉིས་པའི་གཞུང་དེས། རང་རིག་གི་
ཚད་འབྲས་ཀྱི་རྣམ་གཞག་བསྟན་བྱའི་གཙོ་བོར་བྱས་ནས་བསྟན་པའི་ཕྱིར །
རང་གི་བདག་ཉིད་དུ་གྱུར་པའི་གཞལ་བྱ་རིག་པའི་གཟུང་རྣམ་དེ་གཞལ་བྱ།
དེ་ཉམས་སུ་མྱོང་བའི་འཛིན་རྣམ་དེ་ཚད་མ། དེ་ཉམས་སུ་མྱོང་བའི་རང་རིག་
འབྲས་བུར་གྱུར་པའི་ཚད་འབྲས་ཀྱི་རྣམ་གཞག་དེ་འབྲས་རྟོག་གཉིས་པའི་
བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་འཐད་ལྡན་ཡིན་
པའི་ཕྱིར་ཏེ། ཊཱིཀྐ་ལས། རྣམ་རིག་པའི་ཐུན་མོང་མ་ཡིན་པའི་ཚད་འབྲས་ཀྱི་
རྣམ་གཞག་འདི་ལྟར་བྱ་སྟེ། རང་གི་བདག་ཉིད་དུ་གྱུར་པའི་གཞལ་བྱ་རིག་
པའི་གཟུང་རྣམ་གཞལ་བྱ། སྒྲོ་འདོགས་གསར་དུ་གཅོད་པའི་འཛིན་རྣམ་ཚང་
མ། རང་རིག་ཚད་མ་འབྲས་བུའོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེའི་
དོན་ནི། འབྲས་རྟོག་གཉིས་པའི་གཞུང་དེས། དེ་འདྲའི་ཚད་འབྲས་ཀྱི་རྣམ་
གཞག་དེ། ཤུགས་ལ་བསྟན་པ་དེ་དེའི་དོན་ཡིན་པའི་ཕྱིར་ཏེ། དེ་ལྟར་མ་ཡིན་
ན། འབྲས་རྟོག་གཉིས་པའི་གཞུང་དེ། རང་རིག་གི་ཚད་འབྲས་ཀྱི་རྣམ་གཞག་
བསྟན་བྱའི་གཙོ་བོར་བྱས་ནས་མ་བསྟན་པར་ཐལ། དེས་དབང་མངོན་གྱི་

ཚད་འབྲས་ཀྱི་དེ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། ཊཱིཀ་
ཆེན་ལས། གཞུང་སྔ་མ་རྣམས་ཀྱི་འགྲེལ་གྱི་དབང་དུ་བྱས་ནས། དབང་པོའི་
མངོན་སུམ་རང་གི་བདག་ཉིད་དུ་གྱུར་པའི་གཞལ་བྱ་རིག་པའི་འབྲས་བུ་
ཞེས་པར་གནས་ཏེ། སྔཪ་ནས་བཤད་པ་རྣམས་( ༢༣༨བ) དབང་མངོན་གྱི་
གཟུང་འཛིན་རྫས་གཞན་འགོག་པ་ཤ་སྟག་ཏུ་སྣང་བའི་ཕྱིར། ཞེས་གསུངས་
པའི་ཕྱིར། ཁ་ཅིག །འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་
ཚད་འབྲས་ཀྱི་དེ་ལ་རང་རིག་གི་དེ་འཐད་ལྡན་གཅིག་དང་། གཞན་རིག་གི་
རྣམ་གཞག་འཐད་ལྡན་གཉིས་ཡོད་པ་ལས། དང་པོ་ནི། ཡང་ན་རང་རིག་
འབྲས་བུ་སྟེ། །ཞེས་པས་བསྟན། གཉིས་པ་ནི། དེ་ཡི་ངོ་བོ་ལས་དོན་ངེས། །ཞེས་
བསྟན་པ་ཡིན་ནོ་ཞེ་ན། ཡང་ན་རང་རིག་འབྲས་བུ་སྟེ། །ཞེས་པའི་རང་རིག་དེ་
རང་རིག་མཚན་ཉིད་པ་ལ་བྱེད་རིགས་པར་ཐལ། ཡང་ན་རང་རིག་འབྲས་བུ་
སྟེ། །ཞེས་པའི་གཞུང་དེ། རང་རིག་གི་ཚད་འབྲས་ཀྱི་དེ་བསྟན་བྱའི་གཙོ་བོར་
བྱས་ནས་བསྟན་པའི་ཕྱིར། འདོད་ན། རང་གི་ངོ་བོ་དཔྱོད་པ་ན། །རང་རིག་
འབྲས་བུ་ཡིན་པར་བཤད། །ཅེས་པའི་རང་རིག་དེ་རང་རིག་མཚན་ཉིད་པ་ལ་
བྱེད་རིགས་པར་ཐལ། འདོད་པའི་ཕྱིར། འདོད་ན། འབྲས་རྟོག་གསུམ་པའི་
བསྟན་བྱའི་གཙོ་བོར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་
པའི་འབྲས་བུ་དང་རང་རིག་གི་གཞི་མཐུན་ཡོད་པར་ཐལ་ལོ། །གཞན་ཡང་།
དེ་ཡི་ངོ་བོ་ལས་དོན་ངེས། །ཞེས་པའི་གཞུང་དེ་ཡང་། ཡང་ན་རང་རིག་འབྲས་
བུ་སྟེ། །ཞེས་པ་འཆད་བྱེད་ཀྱི་གཞུང་མ་ཡིན་པར་ཐལ། ཡང་ན་རང་རིག་
འབྲས་བུ་ཞེས་པའི་གཞུང་དེས་རང་རིག་གི་ཚད་འབྲས་ཀྱི་དེ་བསྟན་བྱའི་
གཙོ་བོར་བྱས་ནས་བསྟན་པའི་ཕྱིར། འདོད་ན། དེ་ཡི་ངོ་བོ་ལས་དོན་ངེས། །
ཞེས་གསུངས་པ་མི་འཐད་པར་ཐལ་ལོ། །ཁ་ཅིག །འབྲས་རྟོག་( ༢༣༩ན)གཉིས་
པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་གཞག་འཐད་ལྡན་

ཡིན་ན། གཞན་རིག་གི་ཚད་འབྲས་ཀྱི་དེ་འཐད་ལྡན་ཡིན་པས་ཁྱབ་ཅིང་། དེ་
ཕྱིར་གཅིག་ལ་ཚུལ་གཉིས་ཡོད། །ཅེས་པའི་གཞུང་དེ་རང་རིག་གི་ཚད་འབྲས་
ཀྱི་དེ་བསྟན་བྱའི་གཙོ་བོར་བྱས་ནས་སྟོན་ཞེ་ནའོ་ན། ཤེས་པའི་བདག་ཉིད་
དུ་གྱུར་པའི་གཟུགས་རྟོགས་པའི་གཟུང་རྣམ་གཞལ་བྱ། དེ་ཉམས་སུ་མྱོང་
བའི་འཛིན་རྣམ་ཚད་མ། དེ་ཉམས་སུ་མྱོང་བའི་རང་རིག་འབྲས་བུར་བྱས་
པའི་ཚད་འབྲས་ཀྱི་རྣམ་གཞག་དེ། དེ་ཕྱིར་ཞེས་སོགས་ཀྱི་གཞུང་གི་དེར་གྱུར་
པའི་རང་རིག་གི་ཚད་འབྲས་ཀྱི་རྣམ་གཞག་འཐད་ལྡན་དུ་ཐལ། དེ་འཐད
ལྡན་གཅིག་བསྟན་བྱའི་དེར་བྱས་ནས་བསྟན་པའི་ཕྱིར། འདོད་ན། དེ་འདྲའི་
རང་རིག་གི་ཚད་འབྲས་ཀྱི་རྣམ་གཞག་ཆོས་ཅན། མདོ་རང་འགྲེལ་ལས་
འདིར་ཤེས་པ་ནི་གཉིས་སུ་སྣང་བ་སྐྱེ་སྟེ། ཞེས་པ་ནས། འགྱུར་རོ། །ཞེས་པའི
བར་གྱི་འགྲེལ་པ་དེའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་
གཞག་འཐད་ལྡན་དུ་ཐལ། འདོད་པ་གང་ཞིག །འགྲེལ་པ་དེའི་དོན་འཆད
པར་བྱེད་པ་ལ། གཞུང་འདི་བྱུང་བའི་ཕྱིར། འདོད་ན། དེ་ཆོས་ཅན། དེ་ན་
གཞན་རིག་མེད་པའི་ཕྱིར། !ཞེས་སོགས་ཀྱི་བསྟན་བྱའི་གཙོ་བོར་གྱུར་པའི་
ཚད་འབྲས་ཀྱི་རྣམ་གཞག་འཐད་དུ་ཐལ། འདོད་པ་གང་ཞིག །འགྲེལ་པ་དེ།
གཞུང་དེའི་ཚིག་དོན་འཆད་བྱེད་ཡིན་པའི་ཕྱིར། འདོད་ན། དེ་ཆོས་ཅན།
འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་( ༢༣༩བ)ཚད་འབྲས་
ཀྱི་རྣམ་གཞག་འཐད་ལྡན་དུ་ཐལ་ལོ། །འདོད་ན། གཞན་རིག་གི་ཚད་འབྲས་
ཀྱི་དེ་དེ་འཐད་ལྡན་དུ་ཐལ་ལོ། །གཞན་ཡང་། མྱོང་བ་ཉིད་ནི་འབྲས་བུ་ཡིན། །
ཞེས་པའི་མྱོང་བ་དེ། རང་མྱོང་ལ་བྱེད་རིགས་པར་ཐལ། དེ་ཕྱིར་གཅིག་ལ།
ཞེས་སོགས་ཀྱི་གཞུང་དེས། རང་རིག་གི་ཚད་འབྲས་ཀྱི་རྣམ་བཞག་བསྟན་
བྱའི་གཙོ་བོར་བྱས་ནས་བསྟན་པའི་ཕྱིར། འདོད་ན། འབྲས་རྟོགས་གཉིས་
པའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་

གྱུར་པའི་འབྲས་བུ་དང་། རང་རིག་གི་ཚད་འབྲས་ཞལ་གསུམ་གྱི་ནང་ཚན་དུ་
གྱུར་པའི་འབྲས་བུའི་གཞི་མཐུན་ཡོད་པར་ཐལ་ལོ། །བྱས་པ་ལ་ཁོ་ན་རེ།
མཐོང་བའི་ཁྱད་པར་དང་བྲལ་བ། །ཞེས་པའི་བསྟན་བྱའི་གཙོ་བོ་ཡིན་ན།
འབྲས་རྟོག་གཉིས་པའི་བསྟན་བྱའི་གཙོ་བོ་ཡིན་དགོས་པར་ཐལ། དེ་ཕྱིར་
གཅིག་ལ། ཞེས་སོགས་ཀྱི་བསྟན་བྱའི་གཙོ་བོ་ཡིན་ན། འབྲས་རྟོག་གཉིས་པའི་
བསྟན་བྱའི་གཙོ་བོ་ཡིན་དགོས་པའི་ཕྱིར་ན་མ་ཁྱབ། འདོད་ན། ལྷན་ཅིག་
དམིགས་ངེས་ཀྱི་རྟགས་ཀྱིས་གཟུགས་དང་། གཟུགས་འཛིན་ཚད་མ་རྫས་
གཞན་མ་ཡིན་པར་སྒྲུབ་པའི་རྟགས་ཡང་དག་ཆོས་ཅན། ཐལ་ཕྱིར། རྟགས་
གྲུབ་སྟེ། གཞུང་དེས་ལྷན་ཅིག་དམིགས་ངེས་དེ། དེ་སྒྲུབ་ཀྱི་རྟགས་ཡང་དག་ཏུ་
བསྟན་བྱའི་གཙོ་བོར་བྱས་ནས་བསྟན་པའི་ཕྱིར། རྩ་བར་འདོད་ན། འབྲས་
རྟོག་གཉིས་པའི་གཞུང་དེས། རྟགས་ཡང་དག་བསྟན་བྱའི་གཙོ་བོར་བྱས་ནས་
བསྟན་པར་ཐལ་ལོ། འདོད་མི་ནུས་ཏེ། རྟགས་ཡང་དག་ལེའུ་དང་པོར་བསྟན་
( ༢༤༠ན) ཟིན་པའི་ཕྱིར། ཁ་ཅིག་ན་རེ། ཤེས་པའི་བདག་ཉིད་དུ་གྱུར་པའི་
གཟུགས་གཞལ་བྱ། རང་ཡུལ་གྱི་རྣམ་པ་ཤར་ནས་གཟུགས་ལ་གསར་དུ་མི་
བསླུ་བའི་རིག་པ་ཚད་མ། ཤེས་པའི་བདག་ཉིད་དུ་གྱུར་པའི་གཟུགས་དངོས་
སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་དེ།
འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་རྣམ་
གཞག་འཐད་ལྡན་ཡིན་ནོ་ཟེར་ན། གཟུགས་ཤུགས་ལ་རྟོགས་པའི་རྗེས་དཔག་
ཆོས་ཅན། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་
ཚད་མར་ཐལ། རང་ཡུལ་གྱི་རྣམ་པ་ཤར་ནས། ཞེས་སོགས་ཀྱི་དེའི་ཕྱིར། ཁྱབ་
པ་ཁས། རྟགས་གྲུབ་སྟེ། རང་ཡུལ་གྱི་རྣམ་པ་ཤར་བའི་བློ་གང་ཞིག་གཟུགས་
ལ་གསར་དུ་མི་བསླུ་བའི་རིག་པ་ཡིན་པའི་ཕྱིར། དང་པོ་གྲུབ་སྟེ། རྟོག་པ་ཡིན་
པའི་ཕྱིར། རྩ་བར་འདོད་ན། གཟུགས་དངོས་སུ་རྟོགས་པའི་ཚད་མར་ཐལ་ལོ།

ཁ་ཅིག་ན་རེ། ཤེས་པའི་བདག་ཉིད་དུ་གྱུར་པའི་གཟུགས་གཞལ་བྱ། དེའི་རྣམ་
པ་ཤར་ནས། དེ་ལ་གསར་དུ་མི་བསླུ་བའི་རིག་པ་ཚད་མ། ཤེས་པའི་བདག་
ཉིད་དུ་གྱུར་པའི་གཟུགས་རྟོགས་པའི་ཚད་མ་འབྲས་བུར་བྱས་པའི་ཚད
འབྲས་ཀྱི་རྣམ་གཞག་དེ། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་
པའི་ཚད་འབྲས་ཀྱི་དེ་འཐད་ལྡན་ཡིན་ནོ་ཟེར་ན། ཤེས་པའི་བདག་ཉིད་དུ་
གྱུར་པའི་གཟུགས་ཀྱི་རྣམ་པ་ཤར་ནས། དེ་ལ་གསར་དུ་མི་བསླུ་བའི་རིག་པ་
དེ། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་( ༢༤་བ)ཚད་
འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་མར་ཐལ། དམ་བཅའ་
འཐད་པའི་ཕྱིར། འདོད་ན། དེ་ཆོས་ཅན། མདོ་སྡེ་པས་ཁས་ལེན་པར་ཐལ་ལོ།
ཁ་ཅིག་ན་རེ། གཟུགས་འཛིན་དབང་མངོན་གཞལ་བྱ་དེ་ཉམས་སུ་མྱོང་བའི་
འཛིན་རྣམ་ཚད་མ། དེ་ཉམས་སུ་མྱོང་བའི་རང་རིག་འབྲས་བུར་བྱས་པའི་
ཚད་འབྲས་ཀྱི་རྣམ་གཞག་དེ། དེ་ཕྱིར་གཅིག་ལ་ཚུལ་གཉིས་ཡོད། །ཅེས་པའི་
གཞུང་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ནོ་
ཟེར་ན། · དེ་ཆོས་ཅན། མདོ་སེམས་གཉིས་ཀྱི་ནང་ནས། སེམས་ཙམ་པ་ཁོ་ནས་
ཁས་ལེན་པར་ཐལ། དེ་ཕྱིར་གཅིག་ལ་ཞེས་སོགས་ཀྱི་བསྟན་བྱའི་གཙོ་བོར་
གྱུར་པའི་དེའི་ཕྱིར། འདོད་མི་ནུས་ཏེ། དེ་མདོ་སྡེ་པས་ཁས་ལེན་པའི་ཕྱིར་མ་
གྲུབ་ན། དེ་མདོ་སྡེ་པས་དེར་ཐལ། འདི་ནི་ཀུན་ལ་སྦྱར་བར་བྱ། །ཞེས་
གསུངས་པའི་ཕྱིར། ཁ་ཅིག་ན་རེ། འབྲས་རྟོག་གཉིས་པའི་བསྟན་བྱའི་གཙོ
བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ན། དབང་མངོན་གྱི་དེ
འཐད་ལྡན་ཡིན་པས་ཁྱབ་ཟེར་ན། ཤེས་པའི་བདག་ཉིད་དུ་གྱུར་པའི་
གཟུགས་གཞལ་བྱ། གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་
རིག་པ་ཚད་མ། ཤེས་པའི་བདག་ཉིད་དུ་གྱུར་བའི་དེ་དངོས་སུ་རྟོགས་པའི་
ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་ཆོས་ཅན། ཐལ་ཕྱིར།

འདོད་ན། གཟུགས་ཀྱི་རྣམ་པ་ཤར་ནས། དེ་ལ་གསར་དུ་མི་བསླུ་བའི་རིག་པ་
དེ། དབང་མངོན་གྱི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་
མར་ཐལ། ( ༢༤༡ན) འདོད་པའི་ཕྱིར། འདོད་ན། དེ་ཆོས་ཅན། དབང་མངོན་
དུ་ཐལ་ལོ། །བྱས་པ་ལ་ཁོ་ན་རེ། འབྲས་རྟོག་གཉིས་པའི་བསྟན་བྱའི་གཙོ་བོར་
གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ན། དབང་མངོན་གྱི་ཚད་འབྲས་
ཀྱི་དེ་འཐད་ལྡན་ཡིན་དགོས་པར་ཐལ། འབྲས་རྟོག་གཉིས་པའི་གཞུང་དེས་
དབང་མངོན་གྱི་ཚད་འབྲས་ཀྱི་རྣམ་གཞག་བསྟན་བྱའི་གཙོ་བོར་བསྟན་པ་
གང་ཞིག །དེས་ཡིད་མངོན་སོགས་ཀྱི་ཚད་འབྲས་ཀྱི་རྣམ་གཞག་དེར་བྱས་
ནས་མ་བསྟན་པའི་ཕྱིར་ན་མ་ཁྱབ། དང་པོ་གྲུབ་སྟེ། ཊཱིཀ་ཆེན་ལས། གཞུང་སྔ་
མ་རྣམས་ཀྱི་འགྲེལ་གྱི་དབང་དུ་བྱས་ན། ཞེས་པ་ནས། ཤ་སྟག་ཏུ་སྣང་བའི་
ཕྱིར། ཞེས་པའི་བར་གྱི་དོན་གྲུབ་པའི་ཕྱིར། ཁ་ཅིག་ན་རེ། འབྲས་རྟོག་གཉིས་
པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ན།
སེམས་ཙམ་པ་ཁོ་ནས་ཁས་ལེན་པའི་ཚད་འབྲས་ཀྱི་དེ་འཐད་ལྡན་ཡིན་
དགོས་སོ་ཟེར་ན། གཟུགས་གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་
མི་བསླུ་བའི་རིག་པ་ཚད་མ། ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་
ཆོས་ཅན། ཐལ་ཕྱིར། རྟགས་གྲུབ་སྟེ། ཡང་ན་རང་རིག་འབྲས་བུ་སྟེ། །ཞེས་
ཡང་སྒྲ་སྨོས་པ་ལ་དགོས་པ་ཡོད་པའི་ཕྱིར། འདོད་མི་ནུས་ཏེ། སློབ་དཔོན་
སེང་གེ་བཟང་པོས་ཀྱང་། དེ་ཚད་འབྲས་ཀྱི་རྣམ་གཞག་འཐད་ལྡན་དུ་ཁས་
ལེན་པའི་ཕྱིར།
༈ རང་ལུགས་བཞག་( ༢༤༡་) པ་ལ། གཞུང་འདིའི་ཕྱོགས་སྔ་ཕྱི་སྨྲ་བ་པོའི་
གང་ཟག་ངོས་བཟུང་བ། བློ་གང་གི་ཚད་འབྲས་གཙོ་བོར་སྟོན་པ། ཚད་འབྲས་
གཞལ་གསུམ་གྱི་ནང་ནས་གང་གཙོ་བོར་སྟོན་པ། གཏན་ལ་དབབ་བྱའི་ཚད་

འབྲས་ངོས་བཟུང་བ་དང་བཞི། དང་པོ་ནི། མདོ་སྡེ་པ་དེ། འབྲས་རྟོག་གཉིས་
པའི་ཕྱོགས་སྔ་མ་སྨྲ་བ་པོའི་གང་ཟག་ཡིན་ཏེ། མདོ་སྡེ་པས། ཕྱི་རོལ་དོན་དུ་
འདོད་པའི་གཟུགས་གཞལ་བྱ། གཟུགས་ཀྱི་རྣམ་པ་ཤར་ནས་དེ་ལ་གསར་དུ་
མི་བསླུ་བའི་རིག་པ་ཚད་མ། དེ་དངོས་སུ་རྟོགས་པའི་ཚད་མ་འབྲས་བུར་བྱས་
པའི་ཚད་འབྲས་ཀྱི་རྣམ་གཞག་དེ། ཚད་འབྲས་ཀྱི་དེ་འཐད་ལྡན་དུ་འདོད་པ་
གང་ཞིག །དེ་འགོག་པར་བྱེད་པ་ལ། འབྲས་རྟོག་གཉིས་པའི་གཞུང་རྣམས་
གསུངས་པའི་ཕྱིར། སེམས་ཙམ་པ་དེ། འབྲས་རྟོག་གཉིས་པའི་ཕྱོགས་ཕྱི་
མ་སྨྲ་བ་པོའི་གང་ཟག་ཡིན་ཏེ། སྐབས་འདིར་སེམས་ཙམ་པའི་གྲུབ་མཐའ་
རང་ལུགས་སུ་ཁས་བླང་བར་བྱ་བ་ཡིན་པའི་ཕྱིར། གཉིས་པ་བློ་གང་གིས་
ཚད་འབྲས་གཙོ་བོར་སྟོན་པ་ནི། བློ་དེ་ལ་མངོན་རྗེས་གཉིས་སུ་ཡོད་པ་ལས།
སྐབས་འདིར་མངོན་སུམ་གྱི་ཚད་འབྲས་ཀྱི་དེ་གཙོ་བོར་སྟོན་པ་ཡིན་ནོ། ། །།དེ་
ལ་མངོན་སུམ་ལ་བཞི་ཡོད་པ་ལས། སྐབས་འདིར་དབང་མངོན་གྱི་ཚད་
འབྲས་ཀྱི་དེ་གཙོ་བོར་སྟོན་པ་ཡིན་ཏེ། སྐབས་འདིར་དབང་མངོན་གྱི་གཞལ་
བྱ་འཇལ་ཚུལ་ལ་ལོག་རྟོག་གཙོ་བོར་སེལ་པ་ཡིན་པའི་ཕྱིར་ཏེ། དེ་ལྟར་དུ་
སྔར་དྲངས་བའི་ཊཱིཀྐ་རྣམས་ལས་གྲུབ་པའི་ཕྱིར། གསུམ་པ། ཚད་འབྲས་
( ༢༤༢ན)གཞལ་གསུམ་གྱི་ནང་ནས་གང་གཙོ་བོར་སྟོན་པ་ནི། འབྲས་བུ་གཙོ་
བོར་སྟོན་པ་ཡིན་ཏེ། སྐབས་འདིར་ཤེས་པའི་བདག་ཉིད་དུ་གྱུར་པའི་
གཟུགས་དངོས་སུ་རྟོགས་པའི་ཚད་མ་འབྲས་བུར་རིག་པ་དེ། དམ་བཅའ་
དང་སྒྲུབ་བྱེད་གཉིས་ཀྱི་ནང་ནས་རྒྱས་པར་སྒྲུབ་བྱེད་སྐབས་འདིར་བཤད་
པའི་ཕྱིར། བཞི་པ་གཏན་ལ་དབབ་བྱའི་ཚད་འབྲས་ངོས་བཟུང་བ་ནི། སྤྱིར་
གཟུགས་གཞལ་བྱ། དེའི་རྣམ་པ་ཤར་ནས་ཞེས་སོགས་ཀྱི་རིག་པ་ཚད་མ། དེ་
དངོས་སུ་རྟོགས་པའི་ཚད་མ་ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ་
ཡང་། ཚད་འབྲས་ཀྱི་རྣམ་གཞག་འཐད་ལྡན་ཡིན་ནོ། །ཡང་ཤེས་པའི་བདག

ཉིད་དུ་གྱུར་པའི་གཟུགས་གཞལ་བྱ། དེའི་རྣམ་པ་ཤར་ནས་ཞེས་སོགས་ཀྱི་
ཚད་འབྲས་ཀྱི་དེ་དེ་འཐད་ལྡན་ཡིན་ལ། གཟུགས་གཞལ་བྱ། དེའི་རྣམ་པ་
ཤར་ནས་ཞེས་སོགས་ཀྱི་རིག་པ་ཚད་མ། ཤེས་པའི་བདག་ཉིད་དུ་གྱུར་པའི་
གཟུགས་དངོས་སུ་རྟོགས་པའི་ཚད་མ།ཞེས་སོགས་ཀྱི་ཚད་འབྲས་ཀྱི་རྣམ་
གཞག་དེ་འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའི་དེ་འཐད་
ལྡན་ཡིན་ནོ། །ཡང་ཤེས་པའི་བདག་ཉིད་དུ་གྱུར་པའི་གཟུགས་གཞལ་བྱ་
གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་ཚད་མ། ཤེས་པའི་བདག་
ཉིད་དུ་གྱུར་པའི་དེ་དངོས་སུ་རྟོགས་པའི་ཚད་མ། ཞེས་སོགས་ཀྱི་ཚད་འབྲས་
ཀྱི་རྣམ་གཞག་དེ་ཡང་། འབྲས་རྟོགས་གཉིས་པའི་དེར་གྱུར་པའི་ཚད་
འབྲས་ཀྱི་དེ་འཐད་ལྡན་ཡིན་ནོ། །ཤེས་( ༢༤༢་) པའི་བདག་ཉིད་དུ་གྱུར་པའི་
གཟུགས་གཞལ་བྱ། རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་
དབང་པོ་གཟུགས་ཅན་པ་ལ་བརྟེན་ནས་སྐྱེས་ཤིང་གཟུགས་ཀྱི་རྣམ་པ་ཤར་
ནས་དེ་ལ་རྟོག་པ་དང་བྲལ་ཞིང་བག་ཆགས་བརྟན་བྱུང་གི་གསར་དུ་མི་བསླུ་
བའི་རིག་པ་ཚད་མ། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་
རྟོགས་པའི་དབང་པོའི་མངོན་སུམ་གྱི་ཚད་མ་འབྲས་བུར་བྱས་པའི་ཚད་
འབྲས་ཀྱི་རྣམ་གཞག་དེ། འབྲས་རྟོག་གཉིས་པའི་དེར་གྱུར་པའི་ཚད་འབྲས་
ཀྱི་དེ་འཐད་ལྡན་ཡིན་ནོ། །རྩོད་པ་སྤོང་བ་ལ། ཁ་ཅིག་ན་རེ། གཟུགས་དངོས་
སུ་རྟོགས་པའི་ཚད་མ་དང་། ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མ་གཉིས་མཚན་ཉིད་གཅིག་གིས་མཚོན་ནུས་པར་
ཐལ། གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་པ་དེ།
ཤེས་པའི་བདག་ཉིད་དུ་གྱུར་པའི་དེའི་མཚན་ཉིད་ཡིན་པའི་ཕྱིར། རྟགས་
ཁས། འདོད་ན། གཟུགས་དངོས་སུ་རྟོགས་པའི་ཚད་མ་མི་རྟག་པར་ཚད་མས་
ངེས་པའི་གང་ཟག་ཡིན་ན། ཤེས་པའི་བདག་ཉིད་དུ་གྱུར་པའི་དེ་དངོས་སུ་

རྟོགས་པའི་ཚད་མ་མི་རྟག་པར་ཚད་མས་ངེས་པའི་དེ་ཡིན་དགོས་པར་ཐལ།
འདོད་པའི་ཕྱིར་ན་མ་ཁྱབ། འདོད་ན། མདོ་སྡེ་པ་ཆོས་ཅན། ཐལ་ཕྱིར། གཞན་
ཡང་། གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་ཆོས་ཅན། མདོ་
སྡེ་པས་ཁས་མི་ལེན་པར་ཐལ། ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མའི་( ༢༤༣ན) མཚན་ཉིད་གང་ཞིག །མདོ་སྡེ་པས།
དེ་འདྲའི་ཚད་མ་ཁས་མི་ལེན་པའི་ཕྱིར་ན་ཡང་མ་ཁྱབ། གཞན་ཡང་། མཉན་
བྱ་དེ་ཤེས་པའི་བདག་ཉིད་དུ་གྱུར་པའི་སྒྲའི་མཚན་ཉིད་དུ་ཐལ། གཟུགས་ཀྱི་
སུ་རྟོགས་པའི་ཚད་མའི་མཚན་ཉིད་ཡིན་པའི་ཕྱིར་ན་མ་ཁྱབ། འདོད་ན། སྒྲ་
ཁས་ལེན་པའི་གང་ཟག་ཡིན་ན། ཤེས་པའི་བདག་ཉིད་དུ་གྱུར་པའི་དེ་ཁས་
ལེན་པའི་དེ་ཡིན་དགོས་པར་ཐལ་ལོ། །གཞན་ཡང་། ཤེས་པའི་འབྲས་བུར་
གྱུར་པའི་རྣམ་མཁྱེན་ཆོས་ཅན། ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མར་ཐལ། གཟུགས་ཀྱི་རྣམ་པ་ཤར་ནས་ཞེས་
སོགས་ཀྱི་རིག་པ་ཡིན་པའི་ཕྱིར། འདོད་ན། དེ་ཆོས་ཅན། ཤེས་པའི་བདག་
ཉིད་དུ་གྱུར་པའི་ཚད་མར་ཐལ། འདོད་པའི་ཕྱིར་ན་མ་ཁྱབ། འདོད་ན། ཤེས་
པའི་བདག་ཉིད་དུ་ཐལ་ལོ། །འདོད་མི་ནུས་ཏེ། དེའི་འབྲས་བུ་ཡིན་པའི་ཕྱིར
ཏེ། ཆོས་ཅན་དེ་ཡིན་དགོས་པའི་ཕྱིར།
རྣམ་པ་ཞེས་སོགས་ཀྱི་རིག་པ་དེ། ཤེས་པའི་བདག་ཉིད་དུ་གྱུར་པའི་དེ་དངོས་
༈ ཚད་འབྲས་གསུམ་པའི་རྣམ་གཞག་བཤད་པ་ལ། ཚད་མ་མདོ་ལས
གསུངས་ཚུལ་དང་། དེ་བསྟན་བཅོས་འདིར་འགྲེལ་ཚུལ་གཉིས། དང་པོ་ལ་
བཤད་བྱའི་ལུང་འགོད་པ་དང༌། ལུང་གི་དོན་བཤད་པ་གཉིས། དང་པོ་ནི་
ཚད་མ་མདོ་ལས། ཡུལ་གྱི་སྣང་བ་ཉིད་དེ་འདིའི། །ཚད་མ་དེ་ཡིས་འཇལ་བར་
བྱེད། །ཅེས་དང་། དེའི་འགྲེལ་བར་གང་གི་ཚེ། ཕྱི་རོལ་གྱི་དོན་འབའ་ཞིག་
གཞལ་བྱར་བྱེད་པ་དེའི་ཚེ་ནི། ( ༢༤༣བ)ཞེས་པ་ནས། དེ་དང་དེའི་ངོ་བོ་ཡུལ་

དང་བཅས་པ་འཇལ་བར་བྱེད་དེ། ཅེས་པའི་བར་གསུངས། གཉིས་པ་ལུང་
དོན་བཤད་པ་ནི། དེ་ཡང་གང་གི་ཚེ། ཕྱི་རོལ་གྱི་དོན་འབའ་ཞིག་གཞལ་བྱར་
བྱེད་པ་དེའི་ཚེ་ནི། ཞེས་པས་འབྲས་རྟོག་གསུམ་པའི་གཞལ་བྱ་དང་འབྲས་བུ་
གཉིས་ཐུན་མོང་དུ་བསྟན། ཡུལ་གྱི་སྣང་བ་ཉིད་དེ་འདིའི། །ཚད་མ་ཞེས་
སོགས་ཀྱིས་འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་
འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་མ་དེ་བསྟན། གང་གི་ཕྱིར་
ཞེ་ན། དོན་དེ་དེ་ཡིས་འཇལ་བར་བྱེད། །ཅེས་པ་མན་ཆད་ཀྱི་དེའི་རྒྱུ་མཚན་
བསྟན་པ་ཡིན་ནོ། །འོ་ན། གང་གི་ཚེ་ཕྱི་རོལ་གྱི་དོན་འབའ་ཞིག་གཞལ་བྱར་
བྱེད་པ་དེའི་ཚེ་ཞེས་པའི་འབའ་ཞིག་པའི་དོན་གང་ཞེ་ན། སྐབས་འདིར་
འབའ་ཞིག་པའི་དོན་དེ་ཡང་སྒྲའི་དོན་དུ་འཆད་རིགས་པའི་ཕྱིར་ཏེ། འདིའི་
དོན་འཆད་པར་བྱེད་པ་ལ། རྣམ་འགྲེལ་འདིར། ཕྱི་རོལ་དོན་ནི་ཡོད་ན་ཡང་། །
ཞེས་ཡང་སྒྲ་བྱུང་བ་ཡིན་པའི་ཕྱིར། འོ་ན། དཀར་པོ་དང་དཀར་པོ་མ་ཡིན་པ་
ཞེས་པའི་དཀར་པོ་དང་། དཀར་པོ་མ་ཡིན་པའི་དོན་དེ་གང་ཞེ་ན། དེའི་དོན་
ནི་ཡིད་དུ་འོང་བ་དང་། ཡིད་དུ་མི་འོང་བ་ལ་བྱེད་པ་ཡིན་ནོ། །གཉིས་པ་རྩ་
འགྲེལ་དེ་གཉིས་ཀྱི་དོན་འདིར་འཆད་པར་བྱེད་པ་ལ། ཕྱི་རོལ་དོན་ནི་ཡོད་ན་
ཡང་། །ཞེས་པ་ནས། དེ་འདྲ་ངེས་ཀྱང་མི་ཤེས་སོ། །ཞེས་པའི་བར་བྱུང་། དེ་
ཡང་མདོ་རང་འགྲེལ་ལས། གང་གི་ཚེ་ཕྱི་རོལ་གྱི་དོན་འབའ་ཞིག་གཞལ་བྱར་
བྱེད་པ་དེའི་ཚེ། ཞེས་པའི་དོན་རིག་པའི་སྒོ་ནས་འཆད་པར་བྱེད་པ་ལ། ཕྱི་
རོལ་དོན་ནི་ཡོད་( ༢༤༤ན)ན་ཡང་། །ཞེས་པ་ནས། མཚམས་སྦྱོར་མེད་སེམས་
མཐོང་བ་ཡིན། །ཞེས་པའི་བར་བྱུང༌། དེའི་དོན་ཚིག་དོན་གྱི་སྒོ་ནས་འཆད་
པར་བྱེད་པ་ལ། དེ་ཕྱིར་ཕྱི་རོལ་གཞལ་བྱ་ལའང་། །ཞེས་སོགས་རྐང་པ་གཉིས་
བྱུང་། དེ་ཡི་ངོ་བོ་ལས་དོན་ངེས། །ཞེས་པའི་དོན་ཚིག་དོན་གྱི་སྒོ་ནས་འཆད་
པར་བྱེད་པ་ལ། གང་ཕྱིར་ཇི་ལྟར་འདི་རང་བཞིན། །ཞེས་སོགས་རྐང་པ་

གཉིས་བྱུང༌། མདོ་རྩ་བར། ཡུལ་གྱི་སྣང་བ་ཉིད་དེ་འདིའི། །ཚད་མ་དེ་ཡིས་
ཞེས་སོགས་དེའི་འགྲེལ་བར་ཡུལ་གྱི་སྣང་བ་འདི་ཉིད་འདིའི་ཚད་མ། ཞེས་
པའི་དོན་ཚིག་དོན་གྱི་སྒོ་ནས་འཆད་པར་བྱེད་པ་ལ། དེའི་ཚེ་དོན་སྣང་འདི་
ཉིད་ནི། །ཚད་ཡིན། ཞེས་པ་འདི་བྱུང༌། དེའི་ཚེ་ནི་ཤེས་པ་རང་རིག་པ་ཡིན་
ཡང་། ཞེས་པའི་དོན་ཚིག་དོན་གྱི་སྒོ་ནས་འཆད་པར་བྱེད་པ་ལ། ཡོད་དུ་ཟིན་
ཀྱང་ནི། །ཞེས་པ་འདི་བྱུང་། རང་གི་ངོ་བོ་ལ་མི་ལྟོས་པའི་དོན་གྱི་སྣང་བ་འདི་
ཚད་མའོ། །ཞེས་པའི་དོན་གྱི་སྒོ་ནས་འཆད་པ་ལ། དོན་གཞན་མིན་ཕྱིར་ཕྱི་
རོལ་ལ། །ཞེས་སོགས་རྐང་པ་གཉིས། གང་གི་ཕྱིར་ཞེ་ན། དོན་དེ་དེ་ཡིས་
འཇལ་བར་བྱེད། །ཅེས་པ་མན་ཆད་ཀྱི་དོན་ཚིག་དོན་གྱི་སྒོ་ནས་འཆད་པར་
བྱེད་པ་ལ། གང་ཕྱིར་ཇི་ལྟར་དོན་བདག་དེ། །ཞེས་སོགས་རྐང་པ་བཞི་བྱུང་།
ཡུལ་གྱི་སྣང་བ་ཉིད་དེ་འདིའི། །ཚད་མ་དེ་ཡིས་ཞེས་པ་རྩ་འགྲེལ་གྱི་དོན་
རིགས་པའི་སྒོ་ནས་འཆད་པར་བྱེད་པ་ལ། དེ་ཕྱིར་དེ་ཉིད་དོན་རིག་འདོད། །
ཅེས་སོགས་རྐང་པ་དྲུག་བྱུང༌། རྩོད་པ་སྤོང་པ་ལ། ཚད་མ་ལ་རྩོད་པ་སྤོང་བ།
འབྲས་བུ་( ༢༤༤བ)ལ་རྩོད་པ་སྤོང་བ། གཞལ་བྱ་ལ་རྩོད་པ་སྤོང་བ་དང་གསུམ།
དང་པོ་འཆད་པར་བྱེད་པ་ལ། དོན་འཇོག་དེ་ཡི་བདག་ཉིད་ཕྱིར། །ཞེས་
སོགས་རྐང་པ་གསུམ་བྱུང༌། གཉིས་པ་འཆད་པར་བྱེད་པ་ལ། རང་གི་ངོ་བོ་
དཔྱོད་པ་ན། །ཞེས་སོགས་རྐང་པ་གསུམ་བྱུང། གསུམ་པ་འཆད་པར་བྱེད་པ་
ལ། དེ་དང་འདྲ་བའམ་གཞན་འདྲའང་རུང་། །ཞེས་པ་ནས། དེ་འདྲ་ངེས་ཀྱང་
མི་ཤེས་སོ། །ཞེས་པའི་བར་བྱུང༌། ཕྱི་རོལ་དོན་ནི་ཡོད་ན་ཡང་། །ཞེས་པའི་
དོན་ཡང་། མདོ་སྡེ་པས། ཕྱི་རོལ་དོན་དུ་འདོད་པའི་གཟུགས་གཞལ་བྱར་
བཞག་པ་དེའི་ཚེ། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་
རྟོགས་པའི་ཚད་མ་འབྲས་བུར་ཡོད་པའི་ཕྱིར་ཏེ། གཟུགས་འཛིན་དབང་
མངོན་དེས། ཤེས་པའི་བདག་ཉིད་དུ་གྱུར་པའི་གཟུགས་ཀྱི་རྣམ་པ་ཤར་བའི

སྒོ་ནས་གཟུགས་རྟོགས་པ་ཡིན་གྱི། ཕྱི་རོལ་དོན་དུ་གྱུར་པའི་གཟུགས་ཀྱི་རང་
འདྲའི་རྣམ་པ་གཏད་པའི་སྒོ་ནས་གཟུགས་རྟོགས་པ་མ་ཡིན་པའི་ཕྱིར་ཏེ། དེ་
ལ ་ཕྱི ་རོ ལ ་དོ ན ་དུ ་གྱུ ར ་པ འི་གཟུགས་ཀྱི་རང་འདྲའི་རྣམ་པ་གཏད་ན།
གཟུགས་ཡིད་འོང་དང་། ཡིད་མི་འོང་གཉིས་ཀར་དུ་ཐལ་བའི་སྐྱོན་ཡོད་པའི་
ཕྱིར། ཞེས་འཆད་པར་བྱེད་པ་ལ། ཕྱི་རོལ་དོན་ནི་ཡོད་ན་ཡང་། །ཞེས་སོགས་
རྐང་པ་བཞི་བྱུང་། བྱས་པ་ལ་ཁོ་ན་རེ། དེ་དེ་གཉིས་ཀར་ཁས་བླངས་པ་ལ་
སྐྱོན་ཅི་ཡོད་ཅེ་ན།! གཟུགས་ཡིད་མི་འོང་དུ་སྣང་བའི་ཚུར་མཐོང་གི་མིག་ཤེས་
ལ་ཡང་། གཟུགས་ཡིད་འོང་དང་། ཡིད་མི་འོང་གཉིས་ཀར་དུ་སྣང་བར་ཐལ།
གཟུགས་ཡིད་འོང་དང་གཅིག་ཤོས་གཉིས་ཀ་ཡིན་པའི་ཕྱིར། (༢༤༥ན)རྟགས་
ཞེས་འཆད་པར་བྱེད་པ་ལ། ཁས་བླངས་ན་ཡང་གཉིས་པོ་དག །ཅེས་
སོགས་རྐང་པ་གཉིས་བྱུང་། དེ་ལ་སྐྱོན་འཕེན་པ་ཁ་ཅིག་ན་རེ། གཟུགས་
ཡིད་འོང་དང་ཡིད་མི་འོང་གཉིས་ཀ་ཡིན་ཀྱང་དེ་ཡིད་འོང་དུ་སྣང་བའི་ཚུར་
མཐོང་གི་མིག་ཤེས་ལ། དེའི་ཡིད་འོང་ཁོ་ནར་སྣང་ཞིང་། ཡིད་མི་འོང་དུ་ཚེ་སྔ་
མའི་ལས་ཀྱིས་བསྒྲིབས་ནས་མི་སྣང་། དེ་ཡིད་མི་འོང་དུ་སྣང་བའི་ཚུར་མཐོང་
གི་རྒྱུད་ཀྱི་མིག་ཤེས་ལ། དེ་ཡིད་མི་འོང་ཁོ་ནར་སྣང་ཞིང་། ཡིད་འོང་དུ་ཚེ་སྔ་
མའི་ལས་ཀྱིས་བསྒྲིབས་ནས་མི་སྣང་བའི་ཕྱིར། ཞེས་པའི་འདོད་པ་རྗོད་པར་
བྱེད་པ་ལ། མ་མཐོང་བསྒྲིབས་ཕྱིར་མིན་ཞེ་ན། །ཞེས་པ་འདི་བྱུང༌། འོ་ན། དེ་
ལྟར་འདོད་པ་དང་གཟུགས་ཡིད་འོང་དང་། ཡིད་མི་འོང་གཉིས་ཀར་ཁས་
ལེན་པ་ནང་འགལ་ལོ། །ཞེས་འཆད་པར་བྱེད་པ་ལ། དོན་གྱི་དབང་གིས་
རྟོགས་མི་འགྱུར། །ཞེས་སོགས་རྐང་པ་ལྔ་བྱུང༌། དེ་ལ་ཁོ་ན་རེ། ཡིད་འོང་དང་
ཡིད་མི་འོང་སྣང་བའི་རྟོག་པ་ཡོད་པ་ཡིན་གྱི། དབང་ཤེས་ལ་དེ་ལྟར་སྣང་བ་
མེད་དོ། །ཞེས་པའི་འདོད་པ་བརྗོད་པར་བྱེད་པ་ལ། གལ་ཏེ་འདོད་དང་མི་
འདོད་པར། །ཞེས་སོགས་རྐང་པ་གཉིས་བྱུང༌། དེའི་ལན་ནི། རྟོག་པ་ལ་དེ་

ལྟར་ཡོད་པར་མ་ཟད་དབང་ཤེས་ལ་ཡང་དེ་ལྟར་ཡོད་དོ། །ཞེས་ལན་འདེབས་
པར་བྱེད་པ་ལ། དེ་ལའང་འཆི་ལྟས་ལ་སོགས་པར། །ཞེས་སོགས་རྐང་པ་
གཉིས་བྱུང༌། དེས་ན། ཕྱི་རོལ་དོན་ནི་ཡོད་ན་ཡང་། །ཞེས་པའི་དོན་བསྡུ་
འཆད་པར་བྱེད་པ་ལ། དེ་ཕྱིར་ཕྱི་རོལ་( ༢༤༥བ) གཞལ་བྱ་ལའང་། །ཞེས་
སོགས་རྐང་པ་བཞི་བྱུང༌། རང་རེས། དེ་ཕྱིར་ཕྱི་རོལ་གཞལ་བྱ་ལའང་། །ཞེས་
འཆད་པ་དེ་ལ་ཁོ་ན་རེ། མདོ་སྡེ་པས་ཕྱི་རོལ་དོན་དུ་འདོད་པའི་གཟུགས་
གཞལ་བྱར་བཞག་པ་དེའི་ཚེ།
འོ་ན་དེའི་ཚེ་ན་འཛིན་རྣམ་དེ། ཚད་འབྲས་གཞལ་གསུམ་གྱི་ནང་ཚན་དུ་གྱུར་
པའི་ཚད་མར་ཐལ། དེའི་ཚེ་རང་རིག་དེ། ཚད་འབྲས་གཞལ་གསུམ་གྱི་ནང་
ཚན་དུ་གྱུར་པའི་འབྲས་བུར་རིགས་པའི་ཕྱིར། དཔེར་ན། རང་རིག་གི་ཚད་
འབྲས་ཀྱི་རྣམ་གཞག་འཇོག་པའི་ཚེ། རང་རིག་འབྲས་བུ་ལ་འཛིན་རྣམ་ཚད་
མར་འཇོག་པའི་དཔེ་འདི་བཞིན་ནོ་ཞེ་ན། དེའི་ཚེ་ན་འཛིན་རྣམ་དེ་ཚད་
འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་མ་མ་ཡིན་ཏེ། དེའི་ཚེ་ན་
གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་པ་དེ། ཤེས་
པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་མའི་འཇོག་
བྱེད་ཡིན་པའི་ཕྱིར་དང་། འཛིན་རྣམ་དེ་ལ་མདོ་སྡེ་པས། ཕྱི་རོལ་དོན་དུ་
འདོད་པའི་གཟུགས་ཀྱི་རྣམ་པ་ཤར་བ་ཡང་མ་བཤད་པའི་ཕྱིར། ཞེས་འཆད་
པར་བྱེད་པ་ལ། དེ་ཚེ་དོན་སྣང་འདི་ཉིད་ནི། །ཞེས་སོགས་རྐང་པ་བཞི་བྱུང་།
འོ་ན་གཟུགས་ཀྱི་རྣམ་པ་ཤར་ནས། དེ་ལ་གསར་དུ་མི་བསླུ་བའི་རིག་པ་དེ།
རང་རིག་འབྲས་བུར་བཞག་འདུག་སྙམ་ནས།
ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་
འཇོག་བྱེད་ཡིན་པའི་རྒྱུ་མཚན་གང་ཞེ་ན། དེའི་རྒྱུ་མཚན་འཆད་པར་བྱེད་པ་
ལ། གང་( ༢༤༦ན) ཕྱིར་ཇི་ལྟར་དོན་བདག་དེ། །ཞེས་སོགས་རྐང་པ་བཞི་བྱུང་།
དེའི་སྒྲུབ་བྱེད་འཆད་པར་བྱེད་པ་ལ། དེ་ཕྱིར་དེ་ཉིད་དོན་རིག་འདོད། །ཅེས་

སོགས་རྐང་པ་གཉིས་བྱུང༌། འོ་ན་ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མ་དེ། གཟུགས་ཀྱི་རྣམ་པ་ཤར་ནས་གཟུགས་ལ་
གསར་དུ་མི་བསླུ་བའི་རིག་པའི་རྣམ་པར་བཞག་བྱའི་འབྲས་བུ་ཡིན་པའི་རྒྱུ་
མཚན་གང་ཞེ་ན། དེའི་རྒྱུ་མཚན་འཆད་པར་བྱེད་པ་ལ། དེ་ཡི་སྒྲུབ་བྱེད་བློ་ལ་
ནི། །ཞེས་སོགས་རྐང་པ་བཞི་བྱུང༌། ཚད་མ་ལ་རྩོད་པ་སྤོང་བ་ལ་ཁོ་ན་རེ།
འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མ་དང་། ཤེས་པའི་( བདག་ཉིད་དུ་གྱུར་
པའི་)གཟུགས་དངོས་སུ་རྟོགས་པའི་ཚད་མ་དེ་དེའི་ནང་ཚན་དུ་གྱུར་པའི་
འབྲས་བུ་ཡིན་པའི་ཕྱིར་ཞེ་ན། དེ་གཉིས་ཡུལ་འགལ་བ་ཡང་མ་ཡིན་ཏེ། མདོ་
སྡེ་པས་ཕྱི་རོལ་དོན་དུ་འདོད་པའི་གཟུགས་དེ་དེ་གཉིས་ཀའི་གཞལ་བྱར་
ཁས་ལེན་པའི་ཕྱིར། ཞེས་འཆད་པར་བྱེད་པ་ལ། དོན་འཇོག་དེ་ཡི་བདག་ཉིད་
ཕྱིར། །ཞེས་སོགས་རྐང་པ་གསུམ་བྱུང་། འབྲས་བུ་ལ་རྩོད་པ་སྤོང་བ་ལ་ཁོ་ན་
རེ། འོ་ན། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་
ཚད་མ་དེ། ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུར་
རིག་པའི་རྒྱུ་མཚན་གང་ཞེ་ན། དེ་རིག་པ་ཡིན་ཏེ། གཟུགས་ཤེས་པའི་བདག་
ཉིད་ཡིན་པའི་ཕྱིར། ( ༢༤༦་) ཞེས་འཆད་པར་བྱེད་པ་ལ། རང་གི་ངོ་བོ་དཔྱོད་
པ་ན། །ཞེས་སོགས་རྐང་པ་བཞི་བྱུང༌། གཞལ་བྱ་ལ་རྩོད་པ་སྤོང་པ་ལ། འོ་ན།
གཟུགས་འཛིན་དབང་མངོན་གྱི་དངོས་རྒྱུ་དེ་ཕྱི་རོལ་དོན་དུ་གྱུར་པའི་
གཟུགས་གཟུགས་འཛིན་དབང་མངོན་གྱི་གཞལ་བྱར་བསྟན་པའི་རྟགས་ཡང་
དག་ཏུ་ཐལ། དེ་སྒྲུབ་ཀྱི་རྟགས་ཡང་དག་ཡོད་པ་གང་ཞིག །ཕྱི་རོལ་དོན་དུ་
གྱུར་པའི་གཟུགས་ཀྱི་རང་འདྲའི་རྣམ་པ་གཏད་པའིཤེས་པ་དེ་སྒྲུབ་ཀྱི་རྟགས་
ཡང་དག་མ་ཡིན་པའི་ཕྱིར།
༈ རྟགས་ཁས། འདོད་ན་གཟུགས་འཛིན་དབང་མངོན་གྱི་ཐུན་མོང་ཡིན་

པའི་བདག་རྐྱེན་དུ་གྱུར་པའི་མིག་དབང་གཟུགས་ཅན་པ་ཆོས་ཅན། གཟུགས་
འཛིན་དབང་མངོན་གྱི་གཞལ་བྱར་ཐལ། དེའི་དངོས་རྒྱུ་ཡིན་པའི་ཕྱིར། ཁྱབ་
པ་ཁས། ཞེས་འཆད་པར་བྱེད་པ་ལ། དེ་དང་འདྲ་བའམ་གཞན་འདྲ་རུང་། །
ཞེས་སོགས་རྐང་པ་བཞི་བྱུང༌། དེ་ལྟར་བྱས་པ་ལ་ཁོ་ན་རེ། ཕྱི་རོལ་དོན་དུ་
གྱུར་པའི་གཟུགས་ཆོས་ཅན། གཟུགས་འཛིན་དབང་མངོན་གྱི་གཟུང་དོན་མ་
ཡིན་པར་ཐལ། ཁྱོད་ཀྱིས་གཟུགས་འཛིན་དབང་མངོན་ལ་རང་འདྲའི་རྣམ་པ་
མ་གཏད་པའི་ཕྱིར། རྟགས་ཁས། ཞེས་པའི་འདོད་པ་རྗོད་པར་བྱེད་པ་ལ། ཇི་
ལྟར་རྣམ་པ་འགལ་ཞིག་ལྟར། །ཞེས་སོགས་བྱུང༌། དེའི་ལན་ནི། དེ་འདྲ་བའི་
ཐལ་འགྱུར་དེ། དཔལ་ལྡན་ཆོས་གྲགས་ལ་གནོད་བྱེད་ཡང་དག་ཏུ་མི་འཇུག་
སྟེ། དཔལ་ལྡན་ཆོས་གྲགས་ཀྱིས་དེ་ལ་འདོད་ལན་དོན་མཐུན་ཐེབས་པའི་
ཕྱིར། ཞེས་འཆད་པར་བྱེད་པ་( ༢༤༧ན) ལ། དེ་འདྲ་ངེས་ཀྱང་མ་ཤེས་སོ། །ཞེས་
པ་འདི་བྱུང་ངོ་། །ཕྱི་རོལ་དོན་ནི་ཡོད་ན་ཡང་། །ཞེས་པ་རྐང་པ་བཞིའི་སྐབས་
སུ་མཐའ་དཔྱད་པ་ལ། ཁ་ཅིག་ན་རེ། གཞུང་འདི་བྱེ་བྲག་སྨྲ་པ་དང་ངོ་བོ་ཉིད་
མེད་པར་སྨྲ་པའི་ལུགས་མ་ཡིན་ཏེ། འདི་ལས་རང་རིག་བདེན་གྲུབ་ཏུ་བཤང་
པའི་ཕྱིར། སེམས་ཙམ་པའི་ལུགས་མ་ཡིན་ཏེ། ཕྱི་རོལ་དོན་ནི་ཡོད་ན་ཡང་། །
ཞེས་ཕྱི་དོན་བསྟན་པའི་ཕྱིར། མདོ་སྡེ་པའི་ལུགས་མ་ཡིན་ཏེ། རང་ངོ་བོས། མ་
ཡིན་དུ་མའི་བདག་སྐྱོན་ཕྱིར། །ཞེས་གཟུགས་འཛིན་དབང་མངོན་འཁྲུལ་ཤེས་
སུ་བསྟན་པའི་ཕྱིར། དེས་ན། གཞུང་འདི་གྲུབ་མཐའ་སྨྲ་པ་བཞི་པོ་གང་གི་
ཀྱང་ལུགས་མ་ཡིན་པའི་ཕྱིར། ཕྱོགས་གླང་ཆོས་གྲགས་ཀྱི་རིགས་པས་སྲོལ་ཕྱེ་
བ་ཡིན་ནོ་ཞེ་ན། རྗེ་བཙུན་ས་པཎ་གྱིས། སངས་རྒྱས་པ་ལ་བཞི་པ་དང་། །ལྔ་
པ་ཐུབ་པའི་དགོངས་པ་མིན། །ཞེས་གསུངས་པ་མི་འཐད་པར་ཐལ། སངས་
རྒྱས་པའི་གྲུབ་མཐའ་སྨྲ་བའི་གང་ཟག་དེ་ལ། དེ་སྨྲ་བའི་གང་ཟག་བཞི་ངོ་
དེར་གྲངས་མ་ངེས་པའི་ཕྱིར། འབྲས་རྟོག་གསུམ་པའི་གཞུང་འདི། སངས་

རྒྱས་པའི་དེ་སྨྲ་བའི་གང་ཟག་གཅིག་གི་ལུགས་ཡིན་ཀྱང་།དེ་སྨྲ་བའི་གང་
ཟག་བཞི་པོ་གང་གི་ཡང་ལུགས་མ་ཡིན་པའི་ཕྱིར། རྟགས་ཁས། གཞན་ཡང་།
འབྲས་རྟོག་གསུམ་པའི་གཞུང་དེ་སེམས་ཙམ་པའི་གཞུང་དུ་ཐལ། དཔལ་ལྡན་
ཆོས་གྲགས་སེམས་ཙམ་པ་ཡིན་པའི་ཕྱིར་ཏེ། བསྟན་བཅོས་( ༢༤༧བ) རྣམ་
འགྲེལ་སེམས་ཙམ་པའི་བསྟན་བཅོས་ཡིན་པའི་ཕྱིར། བྱས་པ་ལ་ཁོ་ན་རེ། འོ་
ན་ཤཱཀྱས། ཤེས་བྱ་ནང་གི་ཡིན་པར་སྒྲའི་ཕྱོགས་ཀྱི་དོགས་པ་བསལ་བའི་ཕྱིར།
ཞེས་གསུངས་པ་མི་འཐད་པར་ཐལ།འབྲས་རྟོག་གསུམ་པའི་གཞུང་དེ།
སེམས་ཙམ་པའི་རང་གཞུང་རྣམ་དག་མ་ཡིན་པའི་ཕྱིར་ན་མ་ཁྱབ་སྟེ། དེའི་
དོན་ནི། རང་རེས། དེ་ཕྱིར་ཕྱི་རོལ་གཞལ་བྱ་ལའང་། །རང་ཉིད་ཉམས་མྱོང་
འབྲས་ཡིན་རིགས། །ཞེས་འཆད་པ་ལ་ཁོ་ན་རེ། མདོ་སྡེ་པས། ཕྱི་རོལ་དོན་དུ་
འདོད་པའི་གཟུགས་གཞལ་བྱར་བཞག་པ་དེའི་ཚེ། རང་རིག་འབྲས་བུར་
བཞག་འདུག་སྙམ་ནས། འོ་ན་དེའི་ཚེ་ན། འཛིན་རྣམ་ཚད་འབྲས་གཞལ་
གསུམ་གྱི་ནང་ཚན་དུ་གྱུར་པའི་ཚད་མ་རིགས་པར་ཐལ། དེའི་ཚེ་ན་རང་རིག་
དེ། ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་འབྲས་བུར་རིགས་
པའི་ཕྱིར། དཔེར་ན། ཤེས་བྱ་ནང་གི་ཡིན་པ་སྟེ། ཁ་ནང་ཁོ་ན་ལ་ཕྱོགས་པའི་
རང་རིག་གི་ཚད་འབྲས་ཀྱི་རྣམ་གཞག་འཇོག་པ་དེའི་ཚེ། རང་རིག་འབྲས་བུ་
ལ། འཛིན་རྣམ་ཚད་མར་འཇོག་པའི་དཔེ་འདི་བཞིན་ནོ། །སྙམ་པའི་དོགས་པ་
དེ་སེལ་བར་བྱེད་པ་ལ། དེའི་ཚེ་དོན་སྣང་འདི་ཉིད་ནི། །ཚད་ཡིན་ཞེས་པའི་
གཞུང་བྱུང་བ་དེ། དེའི་དོན་ཡིན་པའི་ཕྱིར། ཁ་ཅིག་ན་རེ། ཕྱི་དོན་གཞལ་
བྱ་གཟུང་རྣམ་ཚད་མ། རང་རིག་འབྲས་བུར་བྱེད་པའི་ཚད་འབྲས་ཀྱི་རྣམ་
གཞག་དེ། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་
ཀྱི་དེ་འཐད་ལྡན་ཡིན་ཟེར་ན། འོ་ན་གཟུང་རྣམ་དང་རང་རིག་གཉིས་ཚད་
འབྲས་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་གཉིས་

( ༢༤༨ན)མཚན་མཚོན་དུ་ཐལ་ལོ། །འདོད་ན། རང་རིག་ཡིན་ན། གཟུང་རྣམ་
ཡིན་དགོས་པར་ཐལ་ལོ། །འདོད་མི་ནུས་ཏེ། གཟུང་རྣམ་ལ། གཞན་རིག་གི་
ཤེས་པ་ཡིན་པས་ཁྱབ་པའི་ཕྱིར། བྱས་པ་ལ་ཁོ་ན་རེ། མཚན་མཚོན་ལ་ཁྱབ་པ་
སྒོ་བརྒྱད་ཁས་མི་ལེན་ནོ་ཟེར་ན། འོ་ན་རིགས་གཏེར་ལས། མ་ཁྱབ་ཁྱབ་ཆེས་
མི་སྲིད་གསུམ། །མཚན་ཉིད་ཀྱིས་ནི་སྤྱི་སྐྱོན་ཡིན། །ཞེས་གསུངས་པ་མི་འཐད་
པར་ཐལ། མཚན་མཚོན་ལ་དེ་བརྩི་མི་རིགས་པའི་ཕྱིར། གཞན་ཡང་། འཛིན་
རྣམ་དེ། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་
གཞལ་གསུམ་གྱི་ནང་ཚན་དུ་གྱུར་པའི་ཚད་མར་ཐལ། རང་རིག་དེ། འབྲས་
རྟོག་གསུམ་པའི་དེར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་
པའི་འབྲས་བུ་ཡིན་པའི་ཕྱིར། འདོད་ན། དེའི་ཚེ་དོན་སྣང་འདི་ཉིད་ནི། །ཚང་
ཡིན། ཞེས་གསུངས་པ་མི་འཐད་པར་ཐལ་ལོ། །གཞན་ཡང་། རང་རིག་
ཆོས་ཅན། འབྲས་རྟོག་གཉིས་པའི་བསྟན་བྱའི་གཙོ་བོར་གྱུར་པའིཚད་འབྲས་
གཞལ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་པར་ཐལ། འབྲས་རྟོག་
གསུམ་པའི་བསྟན་བྱའི་གཙོ་བོར་གྱུར་པའི་དེ་འདྲའི་འབྲས་བུ་ཡིན་པའི་ཕྱིར།
ཁྱབ་སྟེ། ཡང་ན་རང་རིག་འབྲས་བུ་སྟེ། །ཞེས་པའི་གཞུང་དེ། འབྲས་རྟོག་
གཉིས་པ་དང་གསུམ་པ་གཉིས་ཀྱི་འབྲས་བུ་ཐུན་མོང་དུ་ངོས་འཛིན་བྱེད་ཀྱི་
གཞུང་ཡིན་པའི་ཕྱིར་ཏེ། ས་དེ་གཉིས་ཀྱི་འབྲས་བུ་ཐུན་མོང་དུ་ངོས་བཟུང་
བ་ལ་དགོངས་ནས། ཚད་མ་( ༢༤༨བ) མདོར། འབྲས་རྟོག་གསུམ་པའི་འབྲས་
བུ་ངོས་འཛིན་གྱི་གཞུང་དངོས་སུ་མ་བྱུང་བ་ཡིན་པའི་ཕྱིར། མདོར། དེ་འདྲ་
བ་དེ་མ་བྱུང་བ་ལ་རྒྱུ་མཚན་ཡོད་པའི་ཕྱིར། ཁ་ཅིག་ན་རེ། འབྲས་རྟོག་དང་
པོར་ཀུན་རྫོབ་པའི་ཚད་འབྲས་ཀྱི་རྣམ་གཞག་དེ་བསྟན་ནས། ཚད་འབྲས་
གསུམ་པར་དོན་དམ་པའི་ཚད་འབྲས་ཀྱི་དེ་སྟོན་པ་ཡིན་ནོ་ཟེར་ན། དོན་དམ་
པར་ཚད་འབྲས་ཀྱི་དེ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན།

དེར་ཚད་འབྲས་ཡོད་པར་ཐལ་ལོ། །འདོད་ན། གཟུགས་ཀྱི་རྣམ་པ་ཤར་ནས།
དེ་ལ་གསར་དུ་མི་བསླུ་བའི་རིག་པ་དེ་དང་། གཟུགས་དངོས་སུ་རྟོགས་པའི་
ཚད་མ་གཉིས། དེར་ཚད་འབྲས་ཡིན་པར་ཐལ་ལོ། །འདོད་ན། དེ་གཉིས་ཆོས་
ཅན། དེར་མཚན་མཚོན་ཡིན་པར་ཐལ། འདོད་པའི་ཕྱིར་འདོད་ན། དོན་དམ་
པར་ཐ་དད་ཡིན་པར་ཐལ་ལོ། །འདོད་ན། རྫས་ཐ་དད་དུ་ཐལ་ལོ། །བྱས་པ་ལ་
ཁོ་ན་རེ། བྱས་མི་རྟག་གཉིས་ཆོས་ཅན། རྫས་ཐ་དད་དུ་ཐལ། དོན་དམ་པར་
ཐ་དད་ཡིན་པའི་ཕྱིར་ཏེ། དེར་གཅིག་དང་ཐ་དད་པ་གང་རུང་གང་ཞིག །
དེར་གཅིག་མ་ཡིན་པའི་ཕྱིར། དང་པོ་གྲུབ་སྟེ། བདེན་པར་གྲུབ་པའི་གཅིག་
དང་། ། ཐ་དད་གང་རུང་ཡིན་པའི་ཕྱིར་ན་མ་ཁྱབ། མ་གྲུབ་ན། དེ་ཆོས་ཅན།
བདེན་པར་མ་གྲུབ་པར་ཐལ། བདེན་པར་གྲུབ་པའི་གཅིག་དང་། ཐ་དད་གང་
རུང་མ་ཡིན་པའི་ཕྱིར། ཁྱབ་སྟེ། ཇི་ལྟ་ཇི་ལྟར་དོན་བསམ་པ། །ཞེས་གསུངས་
པའི་ཕྱིར། ཁ་ཅིག་ན་རེ། ཤེས་པའི་བདག་ཉིད་དུ་གྱུར་པའི་གཟུགས་གཞལ་བྱ།
དེའི་རྣམ་པ་ཤར་ནས་( ༢ ༤༩ན) ཞེས་སོགས་ཀྱི་རིག་པ་ཚད་མ། དེ་དངོས་སུ་
རྟོགས་པའི་ཚད་མ་ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ། འབྲས་རྟོག་
གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་ཀྱི་དེ་ཡིན་ཟེར་ན། འོ་
ན་ཤེས་པའི་བདག་ཉིད་དུ་གྱུར་པའི་གཟུགས་དེ། འབྲས་རྟོག་གསུམ་པའི་
དེར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་གཞལ་བྱ་
ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། མདོ་རང་འགྲེལ་ལས།
གང་གི་ཚེ་ཕྱི་རོལ་གྱི་དོན་འབའ་ཞིག་གཞལ་བྱར་བྱེད་པ་དེའི་ཚེ། ཞེས་
གསུངས་པ་མི་ཐད་པར་ཐལ་ལོ། །གཞན་ཡང་། ཤེས་པའི་བདག་ཉིད་དུ་གྱུར་
པའི་གཟུགས་ཆོས་ཅན། མདོ་སྡེ་པས་ཁས་ལེན་པར་ཐལ། འབྲས་རྟོག་གསུམ་
པའི་དེར་གྱུར་པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་གཞལ་
བྱ་ཡིན་པའི་ཕྱིར། ཁྱབ་སྟེ། ཕྱི་རོལ་དོན་ནི་ཡོད་ན་ཡང་། །ཞེས་ཡང་སྒྲ་སྨོས་པ་

ལ་དགོས་པ་ཡོད་པའི་ཕྱིར། གཞན་ཡང་། ཤེས་པའི་བདག་ཉིད་དུ་གྱུར་པའི་
གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་ཆོས་ཅན། ཁྱོད་ཀྱི་གཞལ་
བྱ་དེ། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་
མའི་གཞལ་བྱ་དང་འགལ་བར་ཐལ།ཁྱོད་དེའི་བསྟན་བྱའི་གཙོ་བོར་གྱུར་
པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་བའི་ཚད་མ་གང་ཞིག
ཤེས་པའི་བདག་ཉིད་དུ་གྱུར་པའི་ཞེས་སོགས་ཀྱི་ཚད་མ་དེ། དེའི་དེ་འདྲའི་
ནང་ཚན་དུ་གྱུར་པའི་འབྲས་བུ་ཡིན་པའི་( ༢༤༩༠) ཕྱིར། རྟགས་གསལ་གཉིས་
ཀ་ཁས། ཁྱབ་སྟེ། དོན་འཇོག་དེ་ཡི་བདག་ཉིད་ཕྱིར། །ཞེས་སོགས་རྐང་པ་
གཉིས་པོ་དེ། མདོ་སྡེ་པས། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་
པའི་ཚད་འབྲས་གཞལ་གསུམ་གྱི་ནང་ཚན་དུ་གྱུར་པའི་ཚད་མ་དང་འབྲས་
བུ་གཉིས་ཡུལ་རྫས་ཐ་དད་པ་ཁོ་ན་ལ་འཇུག་པ་ཐལ་བའི་རྩོད་སྤངས་འཆད་
བྱེད་ཀྱི་གཞུང་ཡིན་པའི་ཕྱིར།། ཁོ་ན་རེ། མདོ་སྡེ་པས། ཕྱི་རོལ་དོན་དུ་འདོད་
པའི་གཟུགས་གཞལ་བྱ། རང་ཡུལ་གྱི་རྣམ་པ་ཤར་ནས་གཟུགས་ལ་གསར་
དུ་མི་བསླུ་བའི་རིག་པ་ཚད་མ་ཤེས་པའི་བདག་ཉིད་དུ་གྱུར་པའི་གཟུགས་
དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་འབྲས་ཀྱི་རྣམ་གཞག་
འབྲས་རྟོག་གསུམ་པའི་དེར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ཟེར་
ན། འོ་ན། གཟུགས་ཤུགས་ལ་རྟོགས་པའི་རྗེས་དཔག་ཆོས་ཅན། འབྲས་བུ་
དེར་ཐལ། ཚད་མ་དེའི་ཕྱིར། ཁ་ཅིག་ན་རེ། གཟུགས་ཕྱི་རོལ་དོན་དུ་འཛིན
པའི་རྟོག་པའི་ངོར། ཕྱི་རོལ་དོན་དུ་གྱུར་པའི་གཟུགས་གཞལ་བྱ། དེའི་རྣམ་པ
ཤར་ནས་ཞེས་སོགས་ཀྱི་རིག་པ་ཚད་མ། ཤེས་པའི་བདག་ཉིད་དུ་གྱུར་པའི
གཟུགས་དངོས་སུ་རྟོགས་པའི་ཚད་མ།ཞེས་སོགས་ཀྱི་ཚད་འབྲས་ཀྱི་རྣམ
གཞག་དེ། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས
ཀྱི་དེ་འཐད་ལྡན་ཡིན་ཟེར་ན། རེ་ཞིག་དེ་ལ། ཤེས་པའི་བདག་ཉིད་དུ་གྱུར་

པའི་གཟུགས་དངོས་སུ་རྟོགས་པའི་ཚད་མ་ཆོས་ཅན། གཟུགས་ཕྱི་རོལ་དོན་
དུ་འཛིན་པའི་རྟོགས་པའི་ངོར། ཕྱི་རོལ་( ༢༥༠ན) དོན་དུ་གྱུར་པའི་གཟུགས་
དེ། ཁྱོད་ཀྱི་གཞལ་བྱར་ཐལ། དེའི་རྟོག་པའི་ངོར། དེ་འདྲ་བའི་གཞལ་བྱ། ཞེས་
སོགས་ཀྱི་རིག་པ་ཚད་མ། ཁྱོད་དངོས་སུ་རྟོགས་པའི་ཚད་མ་འབྲས་བུར་བྱས་
པའི་ཚད་འབྲས་ཀྱི་དེ་འཐད་ལྡན་ཡིན་པའི་ཕྱིར། འདོད་ན། དེའི་ངོ་བོར་དེ་
འདྲ་བའི་གཟུགས་དེའི་གཞལ་བྱ་མ་ཡིན་པར་ཐལ། དེ་ཕྱི་རོལ་དོན་དུ་གྱུར་
པའི་དེའི་གཞལ་བྱ་ཡིན་པའི་ཕྱིར་ཏེ། དེའི་ངོར་ཕྱི་རོལ་དོན་དུ་གྱུར་པའི་
གཟུགས་ཡོད་པའི་ཕྱིར། ཁ་ཅིག་ན་རེ། གཟུགས་ཕྱི་རོལ་དོན་དུ་འཛིན་
པའི་རྟོག་པ་ལོག་ཤེས་ཀྱི་ངོར། ཕྱི་རོལ་དོན་དུ་གྱུར་པའི་གཟུགས་གཞལ་བྱ།
གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་ཚད་མ། ཤེས་པའི་བདག་
ཉིད་དུ་གྱུར་པའི་དེ་དངོས་སུ་རྟོགས་པའི་ཚད་མ་ཞེས་སོགས་ཀྱི་ཚད་འབྲས་
ཀྱི་རྣམ་གཞག་དེ། འབྲས་རྟོག་གསུམ་པའི་བསྟན་བྱའི་གཙོ་བོར་གྱུར་པའི་
ཚད་འབྲས་ཀྱི་དེ་འཐད་ལྡན་ཡིན་ཟེར་ན། འོ་ན། གཟུགས་དེར་འཛིན་པའི་
རྟོག་པ་ལོག་ཤེས་ཀྱི་ངོར། ཕྱི་རོལ་དོན་དུ་གྱུར་པའི་གཟུགས་དེ། འབྲས་རྟོག་
གསུམ་པའི་བསྟན་བྱའི་གཙོ་བོར་གྱུར་པའི་ཚད་འབྲས་གཞལ་གསུམ་གྱི་ནང་
ཚན་དུ་གྱུར་པའི་གཞལ་བྱ་ཡིན་པར་ཐལ། དམ་བཅའ་དེའི་ཕྱིར་འདོད་ན། དེ་
ཆོས་ཅན། མདོ་སྡེ་པས་ཁས་ལེན་པར་ཐལ་ལོ། །
༈ རང་ལུགས་བཞག་པ་ལ། གཞུང་འདིའི་ཕྱོགས་སྔ་ཕྱི་སྨྲ་བ་པོའི་གང་
ཟག་ངོས་བཟུང་བ། བློ་གང་གི་ཚད་འབྲས་གཙོ་བོར་སྟོན་པ། ཚད་འབྲས་
གཞལ་( ༢༥༠བ) གསུམ་གྱི་ནང་ནས་གང་གཙོ་བོར་སྟོན་པ། གཏན་ལ་དབབ་
བྱའི་ཚད་འབྲས་ངོས་བཟུང་བ་དང་བཞི། དང་པོ་ནི། མདོ་སྡེ་པ་དེ་དེའི་
ཕྱོགས་སྔ་མ་སྨྲ་བ་པོའི་གང་ཟག་ཡིན་ཏེ།དེས་ཕྱི་རོལ་དོན་དུ་གྱུར་པའི་
གཟུགས་གཞལ་བྱར་བྱེད་པའི་ཚད་འབྲས་ཀྱི་རྣམ་གཞག་འདོད་པ་གང་ཞིག

སྐབས་འདིར། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས
པའི་ཚད་མ་དེ། དེ་གསུམ་གྱི་ནང་ཚན་དུ་གྱུར་པའི་འབྲས་བུ་ཡིན་པའི་ཕྱིར།
བློ་གང་གི་ཚད་འབྲས་གཙོ་བོར་སྟོན་པ་ནི། བློ་ལ་མངོན་རྗེས་གཉིས་ཡོད་པའི་
ནང་ནས། མངོན་སུམ་གྱི་ཚད་འབྲས་ཀྱི་དེ་གཙོ་བོར་སྟོན་ལ། མངོན་སུམ་དེ་
ལ་ཡང་བཞི་ཡོད་པའི་ནང་ནས།དབང་མངོན་གྱི་དེ་གཙོ་བོར་སྟོན་པ་ཡིན་
པའི་ཕྱིར་ཏེ། འདིར་དབང་མངོན་གྱི་གཞལ་བྱ་འཇལ་ཚུལ་ལ་ལོག་རྟོག་གཙོ་
བོར་སེལ་བ་ཡིན་པའི་ཕྱིར། ཚད་འབྲས་གཞལ་གསུམ་གྱི་ནང་ནས་གང་གཙོ་
བོར་སྟོན་པ་ནི་ཚད་མ་དང་། འབྲས་བུ་གཙོ་བོར་སྟོན་པ་ཡིན་ཏེ། དེའི་ཚེ་དོན་
སྣང་འདི་ཉིད་ནི། །ཚད་ཡིན། ཞེས་པས་ཚད་མ་དེ་གཙོ་བོར་བསྟན། རང་ཉིད་
ཉམས་མྱོང་འབྲས་ཡིན་རིགས། །ཞེས་པས། འབྲས་བུ་དེ་གཙོ་བོར་བསྟན་པ་
ཡིན་པའི་ཕྱིར། གཏན་ལ་དབབ་བྱའི་གཙོ་བོའི་ཚད་འབྲས་ཀྱི་རྣམ་གཞག་
ངོས་བཟུང་བ་ནི། མདོ་སྡེ་པས། ཕྱི་རོལ་དོན་དུ་འདོད་པའི་གཟུགས་གཞལ་བྱ།
གཟུགས་ཀྱི་རྣམ་པ་ཤར་ནས་དེ་ལ་གསར་དུ་མི་བསླུ་བའི་རིག་པ་ཚད་མ།
ཤེས་པའི་བདག་ཉིད་དུ་གྱུར་པའི་དེ་དངོས་སུ་( ༢༥༡ན) རྟོགས་པའི་ཚད་མ་
ཞེས་སོགས་ཀྱི་ཚད་འབྲས་ཀྱི་རྣམ་གཞག་དེ། འབྲས་རྟོག་གསུམ་པའི་བསྟན་
བྱའི་གཙོ་བོར་གྱུར་པའི་ཚད་འབྲས་ཀྱི་དེ་འཐད་ལྡན་ཡིན་ཏེ། འདིའི་གཞལ་
བྱ་ངོས་འཛིན་པར་བྱེད་པ་ལ། ཕྱི་རོལ་དོན་ནི་ཡོད་ན་ཡང་། །ཞེས་དང་། ཚད་
མ་ངོས་འཛིན་པར་བྱེད་པ་ལ། དེའི་ཚེ་དོན་སྣང་འདི་ཉིད་ནི། །ཚད་ཡིན།
ཞེས་དང༌། འབྲས་བུ་ངོས་འཛིན་པར་བྱེད་པ་ལ། ཇི་ལྟར་ཉམས་སུ་མྱོང་ཉིད་
དེ། །ཞེས་དང་། རང་ཉིད་ཉམས་མྱོང་འབྲས་ཡིན་རིགས། །ཞེས་པ་འདི་བྱུང་
བའི་ཕྱིར། མདོ་སྡེ་པས། ཕྱི་རོལ་དོན་དུ་འདོད་པའི་གཟུགས་གཞལ་བྱ། རང་
གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ ་
ལ་བརྟེན་ནས་བྱུང་ཞིང་། གཟུགས་ཀྱི་རྣམ་པ་ཤར་ནས་དེ་ལ་རྟོག་པ་དང་

བྲལ་ཞིང་བག་ཆགས་བརྟན་བྱུང་གི་གསར་དུ་མི་བསླུ་པའི་རིག་པ་ཚད་མ་
ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་དབང་
པོའི་མངོན་སུམ་གྱི་ཚད་མ་)འབྲས་བུར་བྱས་པའི་ཚད་འབྲས་ཀྱི་རྣམ་གཞག་
དེ། འབྲས་རྟོགས་གསུམ་པའི་དེར་གྱུར་པའི་དབང་མངོན་གྱི་ཚད་འབྲས་ཀྱི་
དེ་འཐད་ལྡན་ཡིན་ནོ། །
༈ རྩོད་པ་སྤོང་བ་ལ། ཁ་ཅིག་ན་རེ། མདོ་སྡེ་པའི་རྒྱུད་ཀྱི་གཟུགས་འཛིན་
དབང་མངོན་ཆོས་ཅན། ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་
རྟོགས་པའི་ཚད་མར་ཐལ། གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་
པ་ཡིན་པའི་ཕྱིར། ཁྱབ་པ་ཁས་ཟེར་ན། འོ་ན་མདོ་སྡེ་པ་དེར་གྱུར་པའི་
གཟུགས་ཚད་མས་ངེས་པའི་( ༢༥༡་) དེར་ཐལ་ལོ། །འདོད་ན། དེ་དེ་འདྲའི་
གཟུགས་ཡོད་པར་ཁས་ལེན་གྱི་དེར་ཐལ། འདོད་པའི་ཕྱིར་ན་མ་ཁྱབ། འདོད་
མི་ནུས་ཏེ། དེ་མེད་པར་ཁས་ལེན་གྱི་དེའི་ཕྱིར། གཞན་ཡང་ཁོ་ན་རེ། གཟུགས་
ཡོད་པའི་རྣམ་པ་ཤར་ནས་ཞེས་སོགས་ཀྱི་རིག་པ་དེ། ཤེས་པའི་བདགཉིད་དུ་
གྱུར་པའི་གཟུགས་ཡོད་པ་དངོས་སུ་རྟོགས་པའི་ཚད་མའི་མཚན་ཉིད་དུ་ཐལ།
གཟུགས་ཀྱི་རྣམ་པ་ཞེས་སོགས་ཀྱི་རིག་པ་དེ། ཤེས་པའི་བདག་ཉིད་དུ་གྱུར་
པའི་གཟུགས་དངོས་སུ་རྟོགས་པའི་ཚད་མའི་མཚན་ཉིད་ཡིན་པའི་ཕྱིར་ན་མ་
ཁྱབ། འདོད་ན། མདོ་སྡེ་པའི་རྒྱུད་ཀྱི་གཟུགས་ཡོད་པར་དངོས་སུ་རྟགས་པའི་
ཚད་མ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཁྱབ་པ་ཁས།
འདོད་ན། མདོ་སྡེ་པ་དེ། དེ་འདྲའི་གཟུགས་ཡོད་པར་རྟོགས་པའི་གང་ཟག་དུ་
ཐལ་ལོ་ཟེར་ན། འོ་ན་ཤེས་པའི་བདག་ཉིད་དུ་གྱུར་པའི་གཟུགས་རྟོགས་པའི་
གང་ཟག་ཡིན་ན། གཟུགས་དེའི་བདག་ཉིད་དུ་རྟོགས་པའི་དེ་ཡིན་དགོས་
པར་ཐལ། མདོ་སྡེ་པས། དེ་འདྲ་བའི་གཟུགས་མ་རྟོགས་པའི་ཕྱིར། འདོད་ན།
ཤེས་པའི་བདག་ཉིད་དུ་གྱུར་པའི་མེ་རྟོགས་པའི་གང་ཟག་ཡིན་ན། མེ་དེར་

རྟོགས་པའི་དེ་ཡིན་དགོས་པར་ཐལ་ལོ། །འདོད་ན། ཤེས་པའི་དེར་གྱུར་པའི་
དུ་བའི་རྟགས་ཀྱི་དུ་ལྡན་ལ་ལ་དེར་གྱུར་པའི་མེ་ཡོད་པར་སྒྲུབ་པའི་ཕྱི་རྒོལ་
ཡང་དག་ཆོས་ཅན། ཐལ་ཕྱིར། རྟགས་གྲུབ་སྟེ། དེ་འདྲའི་དུ་ལྡན་ལ་ལ་དེ་འདྲ་
བའི་མེ་ཡོད་པར་སྒྲུབ་པའི་( ༢༥༢ན) རྟགས་ཡང་དག་ཡིན་པའི་ཕྱིར། བློ་ལ་
བརྟེན་ནས་རྟོགས་བྱེད་ན། །འགལ་བ་དག་ནི་ཅི་ཞིག་ཡོད། །ཅེས་གསུངས་
པའི་ཕྱིར། འདོད་ན། དེས་མེ་དང་མེ་འཛིན་པའི་ཚད་མ་རྫས་གཞན་གྱིས་སྟོང་
པའི་སྟོང་ཉིད་ཚད་མས་ངེས་པར་ཐལ་ལོ། །གཞན་ཡང་། ཤེས་པའི་བདག་
ཉིད་དུ་གྱུར་པའི་ཆོས་དེ་ཚད་མས་ངེས་པའི་གང་ཟག་ཡིན་ན། ཆོས་དེ་དེར་
ཚད་མས་ངེས་པའི་དེ་ཡིན་དགོས་པར་ཐལ། དེར་གྱུར་པའི་གཟུགས་ལ་དེའི་
ཕྱིར། འདོད་ན་སངས་འཕགས་ཆོས་ཅན། ཤེས་པའི་ཉེར་ལེན་དེའི་བད་
ཉིད་དུ་ཚད་མས་ངེས་པའི་དེར་ཐལ། དེའི་བདག་ཉིད་དུ་གྱུར་པའི་དེའི་ཕྱིར།
ཁྱབ་པ་ཁས། རྟགས་གྲུབ་སྟེ། དེའི་བདག་ཉིད་དུ་གྱུར་པའི་དེའི་ཉེར་ལེན་ཡོད་
པའི་ཕྱིར་ཏེ། དེའི་དེར་གྱུར་པའི་ཤེས་པ་དེ། རང་གི་ཉེར་ལེན་ལས་སྐྱེས་པའི་
ཕྱིར། རྩ་བར་འདོད་ན། དེའི་ཉེར་ལེན་དེ། དེའི་བདག་ཉིད་དུ་ཐལ་ལོ་འདོང་
ན། དེ་དང་དེའི་བདག་ཉིད་གཅིག་ཏུ་ཐལ་ལོ། །བྱས་པ་ལ་ཁོ་ན་རེ། ཤེས་པའི་
བདག་ཉིད་དུ་གྱུར་པའི་ཤེས་པའི་ཉེར་ལེན་མེད་པར་ཐལ། དེ་དང་བདག་
ཉིད་གཅིག་ཏུ་གྱུར་པའི་དེ་མེད་པའི་ཕྱིར་ཏེ། དེའི་ཉེར་ལེན་ཡིན་ན། དེ་དང་
བདག་ཉིད་གཅིག་མ་ཡིན་དགོས་པའི་ཕྱིར་ཟེར་ན། མ་ཁྱབ་སྟེ། ཤེས་པའི་
བདག་ཉིད་དུ་གྱུར་པའི་ཤེས་པའི་རྒྱུ་མེད་པར་ཐལ། དེའི་རྒྱུ་ཡིན་ན། དེ་དང་
བདག་ཉིད་གཅིག་མ་ཡིན་དགོས་པའི་ཕྱིར། འདོད་མི་ནུས་ཏེ། དེའི་བདག་
ཉིད་དུ་གྱུར་པའི་ཤེས་པ་དེ། རང་རྒྱུ་ལས་སྐྱེས་པའི་ཕྱིར། གཞན་ཡང་།
( ༢༥༢བ) མདོ་སྡེ་པས། ཤེས་པའི་བདག་ཉིད་དུ་གྱུར་པའི་གཟུགས་ཚད་མས་
ངེས་པར་ཐལ། གཟུགས་ཚད་མས་ངེས་པའི་གང་ཟག་ཡིན་ན། ཤེས་པའི་དེར་

གྱུར་པའི་གཟུགས་ཚད་མས་ངེས་པའི་དེ་ཡིན་དགོས་པའི་ཕྱིར་ཏེ། གཟུགས་
ཚད་མས་ངེས་པའི་གང་ཟག་ཡིན་ན། རང་གི་མཚན་ཉིད་ཀྱིས་གྲུབ་པའི་
གཟུགས་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། དེ་འདྲ་བའི་
ཁྱབ་པ་དེ། སེམས་ཙམ་པའི་ཁས་ལེན་པའི་ཕྱིར་ཏེ། ཐལ་འགྱུར་པས།
གཟུགས་ཚད་མས་ངེས་པའི་གང་ཟག་ཡིན་ན། རང་གི་མཚན་ཉིད་ཀྱིས་མ་
གྲུབ་པའི་གཟུགས་ཚད་མས་ངེས་པའི་དེ་ཡིན་པས་ཁྱབ་པ་ཁས་ལེན་པའི་
ཕྱིར། ཐལ་འགྱུར་པས། སེམས་ཙམ་པའི་ངོར་གཟུགས་ཅན་ཆོས་ཅན། རང་གི་
མཚན་ཉིད་ཀྱིས་མ་གྲུབ་པར་ཐལ། རྟེན་འབྲེལ་ཡིན་པའི་ཕྱིར། ཞེས་བཀོད་
པའི་ཚེ་ཐལ་འགྱུར་བ་དང་། སེམས་ཙམ་པ་གཉིས་ལ། གཟུགས་ཚད་མས་གྲུབ་
ཚུལ་མཐུན་སྣང་བ་མེད་པའི་ཕྱིར། བྱས་པ་ལ་ཁོ་ན་རེ། སེམས་ཙམ་པས་ཐལ་
འགྱུར་པའི་ངོར། གཟུགས་ཆོས་ཅན། རང་གི་མཚན་ཉིད་ཀྱིས་གྲུབ་སྟེ། རྟེན་
འབྲེལ་ཡིན་པའི་ཕྱིར། ཞེས་བཀོད་པའི་ཚེ་ན། སེམས་ཙམ་པ་དང་། ཐལ་
འགྱུར་པ་གཉིས་ལ། གཟུགས་རང་གི་མཚན་ཉིད་ཀྱིས་གྲུབ་ཚུལ་མཐུན་སྣང་
བ་མེད་པར་སེམས་ཙམ་པས་ཁས་ལེན་པར་ཐལ། ཐལ་འགྱུར་བས་དེ་ལྟར་
བཀོད་པའི་ཚེ་ན། ཐལ་འགྱུར་པ་དང་། གཅིག་ཤོས་གཉིས་ལ། གཟུགས་ཚད་
མས་གྲུབ་ཚུལ་མཐུན་སྣང་བ་མེད་པར་ཐལ་འགྱུར་པས་ཁས་ལེན་པའི་
( ༢༥༣ན) ཕྱིར། རྟགས་ཁས། འདོད་ན། དེའི་ཚེ་ན་དེ་གཉིས་ལ་གཟུགས་ཚད་
མས་གྲུབ་ཚུལ་མཐུན་སྣང་བ་མེད་པར་ཐལ་ལོ། འདོད་མི་ནུས་ཏེ། དེའི་ཚེ་ན་
གཟུགས་རང་གི་མཚན་ཉིད་ཀྱིས་གྲུབ་པར་སྒྲུབ་པའི་སྔ་རྒོལ་ཕྱི་རྒོལ་གཉིས་
ཀ་ལ་དེ་ཚད་མས་གྲུབ་ཚུལ་མཐུན་སྣང་བ་ཡོད་པའི་ཕྱིར་ན་མ་ཁྱབ་སྟེ། འོ་ན་
དེའི་ཚེ་ན་ཐལ་འགྱུར་པ་དེ། གཟུགས་རང་གི་མཚན་ཉིད་ཀྱིས་གྲུབ་པར་
སྒྲུབ་པའི་ཕྱི་རྒོལ་ཡང་དག་ཏུ་ཐལ། ཁྱོད་ཀྱི་དེ་ལ་ཁྱབ་འབྲེལ་ཡོད་པའི་ཕྱིར།
འདོད་ན། དེའི་ཚེ་ན་ཐལ་འགྱུར་བ་ཆོས་ཅན། ཐལ་འགྱུར་བ་མ་ཡིན་པར་

ཐལ་ལོ། །འདོད་མི་ནུས་ཏེ། དེའི་ཚ་ན་ཐལ་འགྱུར་བ་ཡོད་པའི་ཕྱིར་ཏེ། དེའི
ཚེ་ན་དེས་གཟུགས་རང་གི་མཚན་ཉིད་ཀྱིས་མ་གྲུབ་པར་ཁས་ལེན་པའི་ཕྱིར་
ཁ་ཅིག་ན་རེ། མདོ་སྡེ་པས་ཕྱི་རོལ་དོན་དུ་འདོད་པའི་གཟུགས་གཞལ་བྱར་
བཞག་པ་དེའི་ཚེ་ན། གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་དེ་
ཤེས་པའི་བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་མའི་
མཚན་ཉིད་དུ་ཐལ། དེས་དེར་འདོད་པའི་གཟུགས་གཞལ་བྱ། གཟུགས་ཀྱི
རྣམ་པ་ཤར་ནས་ཞེས་སོགས་ཀྱི་རིག་པ་ཚད་མ། ཤེས་པའི་བདག་ཉིད་དུ་གྱུར་
པའི་དེ་དངོས་སུ་རྟོགས་པའི་ཚད་མ་ཞེས་སོགས་ཀྱི་ཚད་འབྲས་ཀྱི་དེ་ཚད་
འབྲས་ཀྱི་དེ་འཐད་ལྡན་ཡིན་པའི་ཕྱིར། འདོད་ན། བུམ་པ་དང་ཕན་ཚུན་ཐ
དད་དུ་གྱུར་པའི། མདོ་སྡེ་པས། དེར་འདོད་པའི་གཟུགས་གཞལ་བྱར་བཞག་
པ་དེའི་ཚེ། ( ༢༥༣བ)གཟུགས་ཀྱི་རྣམ་པ་ཞེས་སོགས་ཀྱི་རིག་པ་དེ། ཤེས་པའི་
བདག་ཉིད་དུ་གྱུར་བའི་དེ་དངོས་སུ་རྟོགས་པའི་ཚད་མའི་མཚན་ཉིད་དུ་
ཐལ་ལོ། །འདོད་ན། དེ་འདྲ་བའི་གཟུགས་དངོས་སུ་རྟོགས་པའི་ཚད་མ་ཡོད་
ན། དེའི་ཚེ་ན། དེ་འདྲ་བའི་རིག་པ་ཡོད་དགོས་པར་ཐལ། འདོད་པའི་ཕྱིར་ན་
མ་ཁྱབ། ཁ་ཅིག་ན་རེ། མདོ་སྡེ་པས། ཁྱོད་གཞལ་བྱ་གཟུགས་ཀྱི་རྣམ་པ་ཤར་
ནས། དེ་ལ་གསར་དུ་མི་བསླུ་བའི་ཞེས་སོགས་ཀྱི་རིག་པ་ཚད་མ་ཤེས་པའི
བདག་ཉིད་དུ་གྱུར་པའི་གཟུགས་དངོས་སུ་རྟོགས་པའི་ཞེས་སོགས་ཀྱི་ཚད་
འབྲས་ཀྱི་རྣམ་གཞག་འཐད་ལྡན་ཡིན་ན། ཁྱོད་ཡོད་དགོས་པར་ཐལ། མདོ་སྡེ་
པའི་ལུགས་ལ་གཞལ་བྱ་ཡིན་ན་ཡོད་དགོས་པའི་ཕྱིར་ན་མ་ཁྱབ། འདོད་ན་
ཕྱི་རོལ་དོན་དུ་འདོད་པའི་གཟུགས་ཆོས་ཅན། ཐལ་ཕྱིར། འདོད་མི་ནུས་ཏེ
གཟུགས་ཡིན་ན་ཤེས་པའི་བདག་ཉིད་དུ་གྱུར་པར་འདོད་པའི་གཟུགས་ཡིན་
དགོས་པའི་ཕྱིར་ཏེ། དེ་ཡིན་ན། སངས་འཕགས་ཀྱི་དེར། འདོད་པའི་གཟུགས
ཡིན་དགོས་པའི་ཕྱིར། བྱས་པ་ལ་ཁོ་ན་རེ། མདོ་སྡེ་པས་ཕྱི་རོལ་དོན་དུ་རིག

པའི་གཟུགས་ཡོད་པར་ཐལ། དེས་དེར་འདོད་པའི་གཟུགས་ཡོད་པའི་ཕྱིར་ན་
མ་ཁྱབ། འདོད་ན། དེས་གཟུགས་དེར་འདོད་རིགས་པར་ཐལ་ལོ། །འདོད་ན།
དེས་གཟུགས་དང་། དེ་འཛིན་ཚད་མ་རྫས་གཞན་དུ་འདོད་རིགས་པ་ཐལ་ལོ། །
འདོད་མི་ནུས་ཏེ། དེས་དེ་དང་དེ་འཛིན་ཚད་མ་རྫས་གཞན་དུ་འཛིན་པའི་
རྟོག་པ་དེ། ཆོས་ཀྱི་བདག་འཛིན་དུ་འདོད་རིགས་པའི་ཕྱིར། ཁ་ཅིག་ན་རེ།
མདོ་སྡེ་པས། ཤེས་པའི་བདག་ཉིད་དུ་གྱུར་པའི་( ༢༥༤ན)གཟུགས་ཁས་ལེན་
ནོ་ཟེར་ན། འོ་ན། མདོ་སྡེ་པས། ཕྱི་རོལ་དོན་དུ་འདོད་པའི་གཟུགས་གཞལ་བྱ།
གཟུགས་ཀྱི་རྣམ་པ་ཤར་ནས། ཞེས་སོགས་ཀྱི་རིག་པ་ཚད་མ་ཤེས་པའི་བདག་
ཉིད་དུ་གྱུར་པའི་གཟུགས་དངོས་སུ་རྟོགས་པའི་ཚད་མ་འབྲས་བུར་བྱས་པའི་
ཚད་འབྲས་ཀྱི་རྣམ་གཞག་དེ། ཚད་འབྲས་ཀྱི་དེ་འཐད་ལྡན་དུ་ཁས་ལེན་
པར་ཐལ། དེ་ཤེས་པའི་བདག་ཉིད་དུ་གྱུར་པའི་གཟུགས་ཁས་ལེན་པའི་ཕྱིར།
འདོད་ན། དེ་འདྲའི་ཚད་འབྲས་ཀྱི་རྣམ་གཞག་ཆོས་ཅན། མདོ་སྡེ་པས། དེ་
འཐད་ལྡན་དུ་ཁས་མི་ལེན་པར་ཐལ། འབྲས་རྟོག་གསུམ་པའི་བསྟན་བྱའི་
གཙོ་བོར་གྱུར་པའི་དེ་འཐད་ལྡན་ཡིན་པའི་ཕྱིར། བྱས་པ་ལ་ཁོ་ན་རེ། མདོ་སྡེ་
པས། ཤེས་པའི་བདག་ཉིད་དུ་གྱུར་པའི་གཟུགས་ཁས་ལེན་པར་ཐལ། དེས་
དེར་གྱུར་པའི་སྒྲ་ཁས་ལེན་པའི་ཕྱིར། དེས་དེར་གྱུར་པའི་ཤེས་པའི་གྲངས་
ཁས་ལེན་པའི་ཕྱིར་ན་མ་ཁྱབ། རྟགས་གྲུབ་སྟེ། གྲངས་ལྡན་ལ་སོགས་དངོས་པོ་
ཡིས། །ཞེས་གསུངས་པའི་ཕྱིར། གཞན་ཡང༌། མདོ་སྡེ་པས། དེ་འདྲ་བའི་སྒྲ་
ཁས་ལེན་པར་ཐལ། དེས་དེར་གྱུར་པའི་མདོ་སྡེ་པའི་རང་གཞུང་རྣམ་དག་
ཁས་ལེན་པའི་ཕྱིར། མ་གྲུབ་ན། དེར་གྱུར་པའི་དེའི་རང་གཞུང་རྣམ་དག་ཆོས་
ཅན། མདོ་སྡེ་པས་ཁས་ལེན་པར་ཐལ། དེའི་རང་གཞུང་རྣམ་དག་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། ཤེས་པའི་དེར་གྱུར་པའི་མངོན་པ་མཛོད་དེ།
མངོན་པ་མཛོད་ཡིན་པའི་ཕྱིར། གཞན་ཡང་། མདོ་སྡེ་པས་གཟུགས་

( ༢ ༥ ༤བ)ཀྱི་སྐྱེ་མཆེད་ཡིན་ན། ཕྱི་དོན་ཡིན་པས་ཁྱབ་པ་ཁས་ལེན་པར་ཐལ།
དེས་དེར་གྱུར་པའི་གཟུགས་ཁས་མི་ལེན་པའི་ཕྱིར། འདོད་ན། མདོ་སྡེ་པས།
དེ་ཕྱི་རོལ་དོན་དུ་ཁས་ལེན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར།
ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ། འདོད་པའི་ཕྱིར་ན་མ་ཁྱབ་
འདོད་ན། ཤེས་པའི་བདག་ཉིད་དུ་གྱུར་པའི་བུམ་གཟུགས་ཆོས་ཅན། ཐལ
ཕྱིར། འདོད་ན། མདོ་སྡེ་པས་( དེ་) ཤེས་བྱར་ཁས་ལེན་པར་ཐལ།
ཀྱི་སྐྱེ་མཆེད་ཡིན་པའི་ཕྱིར། ཞེས་པའི་ཐལ་འགྱུར་ལ་ཁྱབ་པ་ཡོད་པར་ཐལ
མདོ་སྡེ་པས། གཟུགས་ཀྱི་སྐྱེ་མཆེད་ཡིན་ན། ཤེས་བྱ་ཡིན་པས་ཁྱབ་པ་ཁས་
ལེན་པའི་ཕྱིར། ཁྱབ་པ་ཁས། འདོད་ན། ཤེས་པའི་དེར་གྱུར་པའི་བུམ་
གཟུགས་ཆོས་ཅན། ཐལ་ཕྱིར། ངེས་པར་བློ་དང་ལྷན་ཅིག་ཏུ། །ཞེས་སོགས་
རྐང་པ་བཞི་གང་ལ་འཕྲོས་ན། གོང་དུ་མདོ་སྡེ་པའི་ལུགས་ལ་བློ་ལ་གཟུང་
འཛིན་གྱི་ཚུལ་གཉིས་གྲུབ་པར་བསྟན་པ་ལ་འོ་ན། དེ་ཙམ་དུ་ཟད་པ་ཡིན་
ནམ་ཞེ་ན། དེར་ཡང་མ་ཟད། སེམས་ཙམ་པའི་ལུགས་ལ་ཡང་། བློ་ལ་གཟུང་
འཛིན་གྱི་ཚུལ་གཉིས་གྲུབ་པ་ཡིན་ནོ། །ཞེས་འཆད་པར་བྱེད་པ་ལ། ངེས་པར་
བློ་དང་ལྷན་ཅིག་ཏུ། །ཞེས་སོགས་རྐང་པ་བཞི་བྱུང་།
༈ ལྷན་ཅིག་དམིགས་ངེས་ཀྱི་རྟགས་ཀྱིས་སྔོན་པོ་དང་༌། སྔོ་འཛིན་ཚད་མ་
རྫས་གཞན་མ་ཡིན་པར་སྒྲུབ་པའི་རྗེས་ཁྱབ་སྒྲུབ་བྱེད་ཀྱི་རིགས་པ་དེ་འཆད་
པར་བྱེད་པ་ལ། ། རྣམ་ཤེས་འཁྲུལ་པས་ཟླ་བ་གཉིས། ཞེས་( ༢༥༥ན) སོགས།
རྐང་པ་གཉིས་བྱུང་། དེ་སྐོར་གྱི་ལྡོག་ཁྱབ་སྒྲུབ་བྱེད་ཀྱི་རིགས་པ་དེ་འཆད་
པར་བྱེད་པ་ལ། སྔོ་སེར་ཐ་དད་དག་ལ་ནི། །ཞེས་སོགས་པ་རྐང་པ་གཉིས་
བྱུང་། དེ་སྐོར་གྱི་ཕྱོགས་ཆོས་སྒྲུབ་བྱེད་ཀྱི་རིགས་པ་དེ་འཆད་པར་བྱེད་པ་ལ།
མྱོང་བ་མེད་པར་དོན་འགའ་འམ་།ཞེས་སོགས་རྐང་པ་བཞི་བྱུང་། དེའི་དོན་
བསྡུ་འཆད་པར་བྱེད་པ་ལ། དེ་ཕྱིར་ཤེས་དུས་སྣང་བ་ཡི། །ཞེས་སོགས་རྐང་པ་

གསུམ་བྱུང་༌། རང་རེས་ཕྱི་དོན་བཀག་པ་ལ་ཁོ་ན་རེ། ཕྱི་དོན་ཡོད་དེ། སྔོ་
འཛིན་དབང་མངོན་གྱི་དམིགས་རྐྱེན་དུ་གྱུར་པའི་དེ་ཡོད་པའི་ཕྱིར་ཏེ།
འཛིན་དབང་མངོན་གྱི་དེ་མ་ཐག་རྐྱེན་དང་། དེའི་བདག་རྐྱེན་ལས་གཞན་
པའི་དེའི་རྐྱེན་ཡོད་པའི་ཕྱིར་ཏེ། ཞེས་པའི་འདོད་པ་རྗོད་པར་བྱེད་པ་ལ། རྒྱུ་
གཞན་དག་ནི། །ཞེས་སོགས་རྐང་པ་གསུམ་བྱུང༌། དེའི་ལན་དེ་འཆད་པར་
བྱེད་པ་ལ། གལ་ཏེ་མཚུངས་པ་དེ་མ་ཐག །ཅེས་སོགས་རྐང་པ་གཉིས་བྱུང་།
ཁོ་ན་རེ། ས་བོན་ལས་མྱུ་གུ་སྐྱེ་བ་དང་། མེ་ལས་དུ་བ་སྐྱེ་བ་གཉིས་མི་འཐད་
པར་ཐལ། ཕྱི་དོན་མེད་པའི་ཕྱིར་ཞེ་ན། དེ་ལ་མ་ཁྱབ་པའི་ལན་འཆད་པར་
བྱེད་པ་ལ། ས་བོན་ལས་ནི། །ཞེས་པ་ནས། ཅི་ཞིག་ཡོད། །ཅེས་པའི་བར་བྱུང༌།
ཡང་ཁོ་ན་རེ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་
དག་མ་ཡིན་པར་ཐལ། ཕྱི་དོན་མེད་པའི་ཕྱིར་ཞེ་ན། དེ་ལ་མ་ཁྱབ་པའི་ལན་
འཆད་པར་བྱེད་པ་ལ། དུ་བ་མེས་( ༢༥༥བ) སྐྱེད། །ཅེས་པ་ནས། བརྗོད་འདི་
ཡོད། །ཅེས་པའི་བར་བྱུང༌། དེས་ན་མདོ་སྡེ་པའི་ལུགས་ལ་ཡང་། ལྷན་ཅིག་
དམིགས་ངེས་དང་། བློ་ལ་གཟུང་འཛིན་གྱི་ཚུལ་གཉིས་གྲུབ་བོ། །ཞེས་འཆད་
པར་བྱེད་པ་ལ། ཕྱི་རོལ་ལ་ནི་བརྟེན་ནས་སུ། །ཞེས་སོགས་རྐང་པ་གསུམ་བྱུང་།
སྐབས་འདིར་མཐའ་དཔྱད་པ་ལ། ཁ་ཅིག་ན་རེ། ཁྱོད་དང་ཁྱོད་འཛིན་ཚད་མ་
ཕན་ཚུན་ཐ་དད་གང་ཞིག །ཁྱོད་དམིགས་བྱེད་ཀྱི་ཚད་མ་ཡིན་ན། ཁྱོད་འཛིན་
ཚད་མ་དམིགས་བྱེད་ཀྱི་ཚད་མའི་རྫས་སུ་སྐྱེས་པས་ཁྱབ། ཁྱོད་འཛིན་ཚད་མ་
དམིགས་བྱེད་ཀྱི་ཚད་མ་ཡིན་ན། ཁྱོད་ཀྱི་ཚད་མའི་རྫས་སུ་སྐྱེས་པས་ཁྱབ་པ་
དེ། ཁྱོད་དང་ཁྱོད་འཛིན་ཚད་མ་ལྷན་ཅིག་དམིགས་ངེས་ཡིན་པའི་མཚན་
ཉིད་ཟེར་ན། སྔོན་པོ་ཆོས་ཅན། ཟུར་གཉིས་པ་དེར་ཐལ། མཚོན་བྱ་དེའི་ཕྱིར།
འདོད་ན། སྔོན་པོ་འཛིན་པའི་ཚད་མ་དམིགས་བྱེད་ཀྱི་ཚད་མའི་འབྲས་བུར་
གྱུར་པའི་རྣམ་མཁྱེན་ཆོས་ཅན། དེར་ཐལ། དེའི་ཕྱིར་ཏེ། རྣམ་མཁྱེན་ཡིན་

པའི་ཕྱིར། འདོད་ན། དེ་དང་རྫས་གཅིག་ཡིན་པར་ཐལ་ལོ། །གཞན་ཡང
སྔོན་པོ་ཆོས་ཅན། མཚན་ཉིད་ཀྱི་ཟུར་གསུམ་པ་དེར་ཐལ། མཚོན་བྱ་དེའི་ཕྱིར།
རྟགས་གྲུབ་སྟེ། ཁ་དོག་ཡིན་པའི་ཕྱིར། འདོད་ན། སྔོན་པོ་དམིགས་བྱེད་ཀྱི་
ཚད་མའི་འབྲས་བུར་གྱུར་པའི་རྣམ་མཁྱེན་ཆོས་ཅན། ཐལ་ཕྱིར་ཏེ། རྣམ་
མཁྱེན་ཡིན་པའི་ཕྱིར། འདོད་ན། དེ་དང་རྫས་གཅིག་ཏུ་ཐལ་ལོ། །ཁ་ཅིག་ན་
རེ། ཁྱོད་དང་ཁྱོད་འཛིན་ཚད་མ་ངོ་བོ་གཅིག་ཡིན་པ་( ༢༥༦ན) གང་ཞིག །ཁྱོད་
དམིགས་བྱེད་ཀྱི་ཚད་མ། ཁྱོད་འཛིན་ཚད་མ་དམིགས་བྱེད་ཀྱི་ཚད་མའི་རྫས་
སུ་སྐྱེས། ཁྱོད་འཛིན་ཚད་མ་ཞེས་སོགས་དེ་ཁྱོད་དམིགས་བྱེད་ཀྱི་ཚད་མའི་
རྫས་སུ་སྐྱེས་པ་དེ། ཁྱོད་དང་ཁྱོད་འཛིན་ཚད་མ་དེ་ཡིན་པའི་མཚན་ཉིད་ཟེར
ན། སྔོན་པོ་དང༌། དེའི་འཛིན་ཚད་མ་ལྷན་ཅིག་དམིགས་ངེས་སུ་ཚད་མས
ངེས་པའི་གང་ཟག་ཡིན་ན། དེ་གཉིས་ངོ་བོ་གཅིག་ཏུ་ཚད་མས་ངེས་པའི་དེ
ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཡིན་ན། དེ
གཉིས་ངོ་བོ་ཐ་དད་མ་ཡིན་པར་ཚད་མས་ངེས་པའི་གང་ཟག་ཡིན་དགོས་
པར་ཐལ་ལོ། །འདོད་ན། དེ་ཡིན་ན། དེ་གཉིས་རྫས་ཐ་དད་མ་ཡིན་པར་ཚད
མས་ངེས་པའི་དེ་ཡིན་དགོས་པར་ཐལ་ལོ། །འདོད་ན། དེ་ཡིན་ན། དེ་གཉིས
རྫས་གཞན་མ་ཡིན་པར་ཚད་མས་ངེས་པའི་དེ་ཡིན་དགོས་པར་ཐལ་ལོ།
འདོད་ན།ལྷན་ཅིག་དམིགས་ངེས་ཀྱི་རྟགས་ཀྱིས་དེ་གཉིས་རྫས་གཞན་མ་
ཡིན་པར་སྒྲུབ་པའི་ཕྱི་རྒོལ་ཡང་དག་ཆོས་ཅན། དེར་ཐལ། དེའི་ཕྱིར། ཁ་ཅིག་
ན་རེ། ཁྱོད་དང་ཁྱོད་འཛིན་ཚད་མ་དུས་མཉམ་ཞིང་ཕན་ཚུན་ཐ་དད་གང་
ཞིག །ཁྱོད་དམིགས་བྱེད་ཀྱི་ཚད་མ་དེ། ཁྱོད་འཛིན་ཚད་མ་དམིགས་བྱེད་ཀྱི་
ཚད་མའི་རྫས་སུ་སྐྱེས། ཞེས་སོགས་སྔར་གྱི་དེ། དེ་ཡིན་པའི་མཚན་ཉིད་ཟེར་
ན། དེ་ལ་སྐྱོན་འཕེན་པ་ཁ་ཅིག་ན་རེ། སྔོན་པོ་དང་། དེ་འཛིན་ཚད་མ་ལྷན་
ཅིག་དམིགས་ངེས་སུ་ཚད་མས་ངེས་པའི་གང་ཟག་ཡིན་ན། དེ་གཉིས་དུས་

མཉམ་དུ་ཚད་མས་( ༢༥༦བ) ངེས་པའི་དེ་ཡིན་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། སྔོན་པོ་དང་། དེ་འཛིན་ཚད་མ་གཉིས་ཆོས་ཅན།
ལྷན་ཅིག་དམིགས་ངེས་མ་ཡིན་པར་ཐལ། སྔ་ཕྱི་བའི་རྒྱུ་འབྲས་ཡིན་པའི་ཕྱིར།
ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་ཏུ་
སོང་བའི་གང་ཟག་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཆོས་ཅན་
དེ་ཡོད་པའི་ཕྱིར་ཏེ། ལྷན་ཅིག་དམིགས་ངེས་དེ་སྔོན་པོ་དང༌། སྔོ་འཛིན་ཚད་
མ་གཉིས་སྔ་ཕྱི་བའི་རྒྱུ་འབྲས་མ་ཡིན་པར་སྒྲུབ་པའི་རྟགས་(ཡང་དག་)
ཡིན་པའི་ཕྱིར་ཏེ། དེ་དེ་གཉིས་རྒྱུ་འབྲས་མ་ཡིན་པར་སྒྲུབ་པའི་རྟགས་ཡང་
དག་ཡིན་པའི་ཕྱིར་ཏེ། དེ་དེ་གཉིས་རྫས་གཞན་མ་ཡིན་པར་སྒྲུབ་པའི་རྟགས་
ཡང་དག་ཡིན་པའི་ཕྱིར་ན་མ་ཁྱབ། འདོད་ན། དེ་འདྲའི་ཐལ་འགྱུར་དེར་སོང་
བའི་གང་ཟག་ཆོས་ཅན། སྔོན་པོ་དང་དེ་འཛིན་ཚད་མ་གཉིས་དུས་མཉམ་དུ་
ཚད་མས་ངེས་པའི་གང་ཟག་དུ་ཐལ། དེ་གཉིས་ལྷན་ཅིག་པའི་དོན་ཚད་མས་
ངེས་པའི་གང་ཟག་གང་ཞིག་ལྷན་ཅིག་པའི་དོན་དེ་དུས་མཉམ་པ་ལ་བྱེད་
རིགས་པའི་ཕྱིར། ཕྱི་མ་གྲུབ་སྟེ། སློབ་དཔོན་ཆོས་མཆོག་གིས། ལྷན་ཅིག་པ་ནི་
དུས་གཅིག་པའོ། ། ། །དམིགས་པ་ནི་རྟོག་པས། ངེས་པ་ནི་ཁྱབ་པའོ། །ཞེས་
གསུངས་པའི་ཕྱིར། ཁ་ཅིག་ན་རེ། སྔོན་པོ་དང་། དེ་འཛིན་ཤེས་པ་དོན་མཐུན་
གཉིས་ལྷན་ཅིག་དམིགས་ངེས་ཡིན་ཟེར་ན། འོ་ན་སྔོ་འཛིན་དབང་མངོན་
གྱིས་དྲངས་ནས་སྐྱེས་པའི་སྔོན་པོ་དོན་མཐུན་པའི་ངེས་པའི་ངེས་ཤེས་དེའི་
དུས་སུ། སྔོ་འཛིན་དབང་མངོན་( ༢༥༧ན)ཡོད་པར་ཐལ། དེའི་དུས་སུ་སྔོན་པོ་
ཡོད་པ་གང་ཞིག །སྔོན་པོ་དང༌། དེ་འཛིན་དབང་མངོན་གཉིས་ལྷན་ཅིག་
དམིགས་ངེས་ཡིན་པའི་ཕྱིར། དང་པོ་གྲུབ་སྟེ། དེའི་དུས་སུ་སྔོ་འཛིན་ཤེས་པ་
དོན་མཐུན་ཡོད་པ་གང་ཞིག །སྔོན་པོ་དེ་འཛིན་ཤེས་པ་དོན་མཐུན་གཉིས་
ལྷན་ཅིག་དམིགས་ངེས་ཡིན་པའི་ཕྱིར། ཕྱི་མ་ཁས། དང་པོ་གྲུབ་སྟེ། དེའི་དུས་

སུ་སྔོ་འཛིན་རྟོག་པ་དོན་མཐུན་ཡོད་པའི་ཕྱིར། བྱས་པ་ལ་ཁོ་ན་རེ། སྔོན་པོ་
དང་ཚུར་མཐོང་གི་རྒྱུད་ཀྱི་སྔོ་འཛིན་དབང་མངོན་ལྷན་ཅིག་དམིགས་ངེས་སུ་
ཐལ། སྔོན་པོ་དང་དེ་འཛིན་དབང་མངོན་གཉིས་དེ་ཡིན་པ་གང་ཞིག །སྔོན་པོ་
དང་འཕགས་རྒྱུད་ཀྱི་དེ་གཉིས་ལྷན་ཅིག་དམིགས་ངེས་མ་ཡིན་པའི་ཕྱིར་ན་
མ་ཁྱབ། འདོད་ན། སྔོན་འཛིན་དབང་མངོན་དང་རྫས་གཅིག་ཡིན་ན། ཚུར་
མཐོང་གི་རྒྱུད་ཀྱི་སྔོན་འཛིན་དབང་མངོན་རྫས་གཅིག་ཡིན་དགོས་པར་ཐལ།
འདོད་པའི་ཕྱིར། འདོད་ན། འཕགས་རྒྱུད་ཀྱི་སྔོན་འཛིན་དབང་མངོན་ཆོས་
ཅན། ཐལ་ཕྱིར། འདོད་ན། སྔོན་པོ་ཚུར་མཐོང་གི་རྒྱུད་ཀྱི་སྔོ་འཛིན་ཚད་མ་
ལྷན་ཅིག་དམིགས་ངེས་སུ་ཐལ། དེ་དང་དེ་འཛིན་ཚད་མ་ལྷན་ཅིག་དམིགས་
ངེས་མ་ཡིན་པའི་ཕྱིར། ཁྱབ་པ་ཁས། འདོད་ན། སྔོན་པོ་དང་རྫས་གཅིག་ཡིན་
ན། ཚུར་མཐོང་གི་རྒྱུད་ཀྱི་སྔོན་འཛིན་ཚད་མ་དང་རྫས་གཅིག་ཡིན་དགོས་
པར་ཐལ། འདོད་པའི་ཕྱིར། འདོད་ན། འཕགས་རྒྱུད་ཀྱི་སྔོན་འཛིན་དབང་
མངོན་ཆོས་ཅན། དེར་ཐལ། དེའི་ཕྱིར་( ༢༥༧བ) རྟགས་གྲུབ་སྟེ། སྔོན་པོ་དང་
རྫས་གཅིག་གང་ཞིག ། སྔོན་པོ་དང་སྔོ་འཛིན་དབང་མངོན་གཉིས་ལྷན་ཅིག་
དམིགས་ངེས་ཡིན་པའི་ཕྱིར། བྱས་པ་ལ་ཁོ་ན་རེ། སྔོན་པོ་དང་རྫས་གཅིག
ཡིན་ན། སྔོ་འཛིན་དབང་མངོན་དང་རྫས་གཅིག་ཡིན་དགོས་པར་ཐལ། སྔོན
པོ་དང་སྔོ་འཛིན་དབང་མངོན་ལྷན་ཅིག་དམིགས་ངེས་ཡིན་པའི་ཕྱིར། འདོད་
ན། སྔོ་འཛིན་ཡིད་མངོན་ཆོས་ཅན། ཐལ་ཕྱིར། རྟགས་གྲུབ་སྟེ། སྔོ་འཛིན་
མངོན་སུམ་དང་རྫས་གཅིག་གང་ཞིག་སྔོན་པོ་དང་། དེ་འཛིན་མངོན་སུམ་
གཉིས་ལྷན་ཅིག་དམིགས་ངེས་ཡིན་པའི་ཕྱིར་དང་པོ་གྲུབ་སྟེ། དེའི་བྱེ་བྲག་
ཡིན་པའི་ཕྱིར། རྩ་བར་འདོད་ན། གཟུགས་འཛིན་ཡིད་མངོན་དེ་གཟུགས་
འཛིན་དབང་མངོན་དང་རྫས་གཅིག་ཏུ་ཐལ་ལོ། །འདོད་མི་ནུས་ཏེ། དེ་འཛིན་
ཡིད་མངོན་དེ། དེ་འཛིན་དབང་མངོན་གྱི་དེ་མ་ཐག་རྐྱེན་བྱས་པ་ལ་བརྟེན་

ནས་བྱུང་བའི་ཕྱིར་ཏེ། ཚུར་མཐོང་གི་རྒྱུད་ཀྱི་དེ་འཛིན་ཡིད་མངོན་དེ། དེའི་
རྒྱུད་ཀྱི་དེ་འཛིན་དབང་མངོན་གྱི་དེ་མ་ཐག་རྐྱེན་བྱས་པ་ལ་བརྟེན་ནས་བྱུང་
བའི་ཕྱིར་ཏེ། དེ་ཕྱིར་དབང་པོའི་རྣམ་པར་ཤེས། །ཞེས་གསུངས་པའི་ཕྱིར་ན་
མ་ཁྱབ་སྟེ། དེའི་དོན་ནི། ཚུར་མཐོང་གི་རྒྱུད་ཀྱི་གཟུགས་འཛིན་ཡིད་མངོན་དེ།
རང་གི་དེ་མ་ཐག་རྐྱེན་དུ་གྱུར་པའི་དེའི་རྒྱུད་ཀྱི་གཟུགས་འཛིན་དབང་
མངོན་ལས་བྱུང་། ཞེས་པའི་དོན་ཡིན་པའི་ཕྱིར། དེ་ལྟར་མ་ཡིན་ན། སྔོ་འཛིན་
ཡིད་མངོན་དེ། སྔོ་འཛིན་དབང་མངོན་དང་རྫས་གཅིག་ཏུ་ཐལ། སྔོ་འཛིན་
རྗེས་དཔག་དེ། སྔོ་འཛིན་མངོན་( ༢༥༨ན) སུམ་དང་རྫས་གཅིག་ཡིན་པའི་ཕྱིར།
མ་གྲུབ་ན། དེ་ཆོས་ཅན། སྔོ་འཛིན་མངོན་སུམ་དང་དེར་ཐལ། སྔོན་པོ་དང་
རྫས་གཅིག་གང་ཞིག །སྔོན་པོ་དང་སྔོ་འཛིན་མངོན་སུམ་གཉིས་ལྷན་ཅིག་
དམིགས་ངེས་ཡིན་པའི་ཕྱིར། དང་པོ་གྲུབ་སྟེ། དེ་སྔོ་འཛིན་ཚད་མ་དང་རྫས་
གཅིག་གང་ཞིག །དེ་སྔོན་པོ་དང་དེ་འཛིན་ཚད་མ་གཉིས་ལྷན་ཅིག་དམིགས་
ངེས་ཡིན་པའི་ཕྱིར། དང་པོ་གྲུབ་སྟེ། སྔོ་འཛིན་ཚད་མའི་བྱེ་བྲག་ཡིན་པའི་
ཕྱིར། ཁ་ཅིག་ན་རེ། གཟུགས་འཛིན་དབང་མངོན་གྱི་བཟུང་བྱ་ཡིན་ན།
གཟུགས་འཛིན་དབང་མངོན་དང་རྫས་གཞན་མ་ཡིན་པས་ཁྱབ་ཟེར་ན།
གཟུགས་འཛིན་དབང་མངོན་གྱི་དམིགས་རྐྱེན་དུ་གྱུར་པའི་གཟུགས་ཆོས་ཅན།
ཐལ་ཕྱིར། རྟགས་གྲུབ་སྟེ། དེ་མིག་ཤེས་ཀྱི་བཟུང་བྱ་ཡིན་པའི་ཕྱིར་ཏེ། དེ་
གཟུགས་ཀྱི་སྐྱེ་མཆེད་ཡིན་པའི་ཕྱིར། དེ་ཡོད་པའི་ཕྱིར་ཏེ། སྔོ་འཛིན་དབང་
མངོན་གྱི་དམིགས་རྐྱེན་དུ་གྱུར་པའི་སྔོན་པོ་ཡོད་པའི་ཕྱིར། ཊཱིཀ་ཆེན་ལས།
རང་གི་དེ་མ་ཐག་རྐྱེན་དང་རྫས་གཅིག་པའི་སྔོན་པོ་དེ། སྔོན་འཛིན་དབང་
མངོན་གྱི་དམིགས་རྐྱེན་དུ་ཁས་བླངས་པ་ལ་འགལ་བ་ཅི་ཞིག་ཡོད། ཅེས་
གསུངས་པའི་ཕྱིར། བྱས་པ་ལ་ཁོ་ན་རེ། གཟུང་འཛིན་རྫས་གཞན་ཡོད་པར་
ཐལ། གཟུགས་འཛིན་དབང་མངོན་དེ། ཁོ་རང་གི་དམིགས་རྐྱེན་དུ་གྱུར་པའི་

གཟུགས་འཛིན་དབང་མངོན་དང༌། ཁོ་བོའི་དེར་གྱུར་པའི་གཟུགས་དེ། ཁོ་
( ༢༥༨བ)བོའི་གཟུང་བྱ་གང་ཞིག །དེ་གཉིས་རྫས་གཞན་ཡིན་པའི་ཕྱིར་ན་མ་
ཁྱབ་སྟེ། འོ་ན། གཟུང་འཛིན་རྫས་གཞན་ཡོད་པར་ཐལ། སངས་འཕགས་ཀྱི་
རྒྱུད་ཀྱི་གཟུགས་འཛིན་དབང་མངོན་དེ། ཁོ་རང་གི་རྒྱུར་གྱུར་པའི་གཟུགས་
འཛིན་དབང་མངོན་དང་། དེ་འདྲའི་གཟུགས་དེ་ཁོ་བོའི་གཟུང་བྱ་གང་ཞིག །
དེ་གཉིས་རྫས་གཞན་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། གཟུང་
འཛིན་རྫས་གཞན་དུ་འཛིན་པའི་རྟོག་པ་དེ། ཆོས་ཀྱི་བདག་འཛིན་ཡིན་པའི་
ཕྱིར། བྱས་པ་ལ་ཁོ་ན་རེ། གཟུང་འཛིན་རྫས་གཞན་ཡོད་པར་ཐལ། གཟུང་
འཛིན་དུ་གྱུར་པའི་རྫས་གཞན་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ།
གཟུགས་འཛིན་དབང་མངོན་དང༌། ཁོ་བོའི་དངོས་རྒྱུར་གྱུར་པའི་གཟུགས་
གཉིས་དེ་ཡིན་པའི་ཕྱིར། བྱས་པ་ལ་ཁོ་ན་རེ། གཟུགས་འཛིན་དབང་མངོན་གྱི་
དམིགས་རྐྱེན་དུ་གྱུར་པའི་གཟུགས་ཆོས་ཅན། དེས་ཁྱོད་རྟོགས་པར་ཐལ།
དེའི་དམིགས་རྐྱེན་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། གཟུགས་དང་དེ་
འཛིན་དབང་མངོན་སྐད་ཅིག་དང་པོ་གཉིས་ལྷན་ཅིག་དམིགས་ངེས་ཡིན་
ཟེར་ན། འོ་ན་དེ་གཉིས་སྐྱེ་གནས་འཇིག་གསུམ་གཅིག་ཆར་དུ་བྱེད་པར་ཐལ།
དེ་གཉིས་ལྷན་ཅིག་དམིགས་ངེས་ཡིན་པའི་ཕྱིར། འདོད་ན། དེ་གཉིས་འགག་
པ་དུས་མཉམ་པར་ཐལ་ལོ། །འདོད་མི་( ༢༥༩ན) ནུས་ཏེ། གཟུགས་དང༌། དེ་
འཛིན་དབང་མངོན་སྐད་ཅིག་ཐ་མ་གཉིས་འགག་པ་དུས་མཉམ་པའི་ཕྱིར།
གཟུགས་དང་། དེ་འཛིན་དབང་མངོན་གཉིས་འགག་པ་དུས་མཉམ་པ་གང་
ཞིག །གཟུགས་འཛིན་དབང་མངོན་དང་། དེ་འཛིན་དབང་མངོན་གཉིས་སྐད་
ཅིག་ཐ་མ་གཉིས་འགག་པ་དུས་མཉམ་པའི་ཕྱིར།
༈ རང་ལུགས་བཞག་པ་ལ། ལྷན་ཅིག་དམིགས་ངེས་ཀྱི་ངོ་བོ་དང་། རྐྱེན་
གསུམ་གྱི་རྣམ་གཞག་བཤད་པ་གཉིས། དང་པོ་ནི། སྔོན་པོ་དང༌། སྔོ་འཛིན་

དབང་མངོན་གཉིས་དུས་མཉམ་ཕན་ཚུན་ཐ་དད་པ་གང་ཞིག །སྔོན་པོ་ཡོད་
ན། སྔོན་འཛིན་དབང་མངོན་ཡོད་དགོས། དེ་ཡོད་ན་སྔོན་པོ་ཡོད་དགོས་པ་དེ།
སྔོན་པོ་དང་། སྔོ་འཛིན་དབང་མངོན་གཉིས་ལྷན་ཅིག་དམིགས་ངེས་ཡིན་
པའི་མཚན་ཉིད་ཡིན་ནོ། །གཉིས་པ། རྐྱེན་གསུམ་གྱི་རྣམ་གཞག་བཤད་པ་ལ།
གཟུགས་འཛིན་དབང་མངོན་གྱི་རྐྱེན་གསུམ་གང་རུང་གང་ཞིག །གཟུགས་
འཛིན་དབང་མངོན་གཟུགས་ཀྱི་རྣམ་ལྡན་དུ་གཅོ་བོར་དངོས་སུ་སྐྱེད་བྱེད་ཀྱི་
རིགས་སུ་གནས་པའི་ལྡན་མིན་འདུ་བྱེད་དང་། གཟུགས་( ༢༥༩བ)ཀྱི་སྐྱེ
མཆེད་གང་རུང་གིས་བསྡུས་པ་དེ་དེའི་དམིགས་རྐྱེན་མཚན་ཉིད། དེ་ལ་སྒྲས་
བརྗོད་རིགས་ཀྱི་སྒོ་ནས་དབྱེ་ན། དེའི་སྣང་བའི་དམིགས་རྐྱེན་དང་། དེའི་ནུས་
པ་འཇོག་པའི་དམིགས་རྐྱེན་གཉིས། དང་པོ་ནི། གཟུགས་ལྟ་བུ་ཡིན་ཏེ།
དེའི་དམིགས་པ་མཚན་ཉིད་པ་དང༌། རྐྱེན་བཏག་པ་བ་ཡིན་པའི་ཕྱིར། འོ་
ན། གཟུགས་ལ་དེའི་དམིགས་རྐྱེན་ཞེས་བརྗོད་པའི་རྒྱུ་མཚན་གང་ཞེ་ན། རྒྱུ་
མཚན་ཡོད་དེ། གཟུགས་དང་གཟུགས་འཛིན་དབང་མངོན་གཉིས་གཅིག་
ཆར་དུ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་སྐད་དུ་ཡང་།
དམིགས་པ་བརྟགས་པ་ལས། ཅིག་ཆར་མི་འཁྲུལ་ཕྱིར་ན་རྐྱེན། །ཞེས་གསུངས།
གཉིས་པ་ནི། གཟུགས་འཛིན་དབང་མངོན་གྱི་དམིགས་རྐྱེན་གྱི་སྟེང་གི་
གཟུགས་འཛིན་དབང་མངོན་གཟུགས་ཀྱི་རྣམ་ལྡན་དུ་གཙོ་བོར་དངོས་སུ་
སྐྱེད་བྱེད་ཀྱི་ནུས་པ་ལྟ་བུ་ཡིན། དེ་སྐད་དུ་ཡང་། དམིགས་པ་བརྟགས་པ་ལས།
ཡང་ན། ནུས་པ་འཇོག་ཕྱིར་རིམ་གྱིས་ཡིན། །ཞེས་གསུངས་པའི་ཕྱིར། དེས་ན།
གཟུགས་འཛིན་དབང་མངོན་གྱི་དམིགས་རྐྱེན་དང་། དེའི་ནུས་པ་འཇོག་པའི་
དམིགས་རྐྱེན་དོན་གཅིག་གོ། །གཟུགས་འཛིན་དབང་མངོན་གྱི་རྐྱེན་གསུམ་
གང་རུང་གང་( ༢༦༠ན) ཞིག །གཟུགས་འཛིན་དབང་མངོན་གཟུགས་འཛིན་
ནུས་སུ་གཙོ་བོར་དངོས་སུ་སྐྱེད་བྱེད་ཀྱི་ནང་གི་གཟུགས་ཅན་དྭངས་པ་དེ།

དེའི་ཐུན་མོང་མ་ཡིན་པའི་བདག་རྐྱེན་གྱི་མཚན་ཉིད་དང་། དེའི་དེ་གང་རུང་
གང་ཞིག །དེ་མྱོང་བ་གསལ་རིགས་སུ་གཙོ་བོ་དངོས་སུ་སྐྱེད་བྱེད་ཀྱི་རིག་པ་
དེ། དེའི་དེ་མ་ཐག་རྐྱེན་གྱི་མཚན་ཉིད་ཡིན། ངག་དོན་ནི། སྔོན་པོ་དང་སྔོ་
འཛིན་ཚད་མ་གཉིས་ཆོས་ཅན རྫས་གཞན་མ་ཡིན་ཏེ། ལྷན་ཅིག་དམིགས་
ངེས་ཡིན་པའི་ཕྱིར། འདི་ཡི་དགེ་བས་མར་གྱུར་སེམས་ཅན་རྣམས། །དུས་འདི་
ནས་གཟུང་ཚེ་རབས་ཐམས་ཅད་དུ། །རྒྱལ་བའི་བསྟན་པ་ཕྱོགས་བཅུར་སྤེལ་
བ་ལ། །ཀུན་མཁྱེན་ཙོང་ཁ་བ་དང་མཚུངས་པར་ཤོག །འདིས་ཀྱང་རྒྱལ་བའི་
བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་
ལ་ཡུན་རིང་དུ་གནས་པར་གྱུར་ཅིག། །།

༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ལེའུ་བཞི་པའི་
མཐའ་དཔྱོད་མཁས་པའི་དབང་པོ་རྗེ་རྟ་ནག་པ་
དགེ་འདུན་བློ་བཟང་གི་གསུང་རྒྱུན་
དྲི་མ་མེད་པ་བཞུགས་སོ། །
ལེའུ་བཞི་པ་གཞན་དོན་རྗེས་དཔག་གི་ལེའུ་འཆད་པར་བྱེད་པ་ལ། དེ་
ཡང་། རྟོག་པའི་དྲ་བ་རྣམ་བསལ་ཅིང༌། །ཞེས་ཕུན་སུམ་ཚོགས་པ་གསུམ་
མངའ་བའི་ཐུབ་པ་སངས་རྒྱས་བཅོམ་ལྡན་འདས་ལ་བསྟོད་ཕྱག་མཛད་པའི་
རྒྱུ་མཚན་གང་ཞེ་ན། རྒྱུ་མཚན་ཡོད་དེ། དཔེར་ན། དབུ་མ་རྩ་བ་ཤེས་རབ་ཏུ། །
ཟབ་མོ་སྟོང་པ་ཉིད་སྤྲོས་པའི་མཐའ་བརྒྱད་དང་བྲལ་བར་གཏན་ལ་འབེབས་
པར་བཞེད་ནས། གང་གིས་རྟེན་ཅིང་འབྲེལ་བར་འབྱུང་། །ཞེས་ཐུབ་པ་སངས་
རྒྱས་བཅོམ་ལྡན་འདས་ལ་ཟབ་མོ་རྟེན་འབྱུང་གསུངས་པའི་སྒོ་ནས་བསྟོད་
ཕྱག་མཛད་པ་དང༌། དབུ་མ་འཇུག་པར་སྟོང་ཉིད་སྙིང་རྗེའི་སྙིང་པོ་ཅན་དེ་
གཏན་ལ་འབེབས་པར་བཞེད་ནས། གང་ཕྱིར་བརྩེ་ཉིད་རྒྱལ་བའི་ལོ་ཏོག་
ཕུན་ཚོགས་འདིའི། །ཞེས་སྙིང་རྗེ་ཆེན་པོ་ལ་བསྟོད་ཕྱག་མཛད་པ་དང་།
མངོན་པ་མཛོད་དུ། བདེན་བཞིའི་བླང་དོར་( ༢ན) ཕྱིན་ཅི་མ་ལོག་པར་གཏན་
ལ་འབེབས་པར་བཞེད་ནས། གང་ཞིག་ཀུན་ལ་མུན་པ་གཏན་བཅོམས་ཤིང་། །
ཞེས་ཐུབ་པ་སངས་རྒྱས་བཅོམ་ལྡན་འདས་ལ་བདེན་བཞིའི་གནས་ལུགས་
ཕྱིན་ཅི་མ་ལོག་པར་གསུངས་པའི་སྒོ་ནས་བསྟོད་ཕྱག་མཛད་པ་དང་། མངོན་
རྟོགས་རྒྱན་དུ། གདུལ་བྱ་རིགས་ཅན་གསུམ་གྱི་མངོན་པར་རྟོགས་པའི་ངོ་བོ་
ངེས་པ། གྲངས་ངེས་པ། གོ་རིམས་ངེས་པ་སོགས་གཏན་ལ་འབེབས་པར་
བཞེད་ནས། ཉན་ཐོས་ཞི་བ་འཚོལ་རྣམས་ཞེས། ཡུམ་མཁྱེན་པ་གསུམ་ལ་

བསྟོད་ཕྱག་མཛད་པ་ལྟར་འདིར་ཡང་རང་རྒྱུ་བསམ་སྦྱོར་ཕུན་ཚོགས་ཉམས་
སུ་བླངས་པ་ལ་བརྟེན་ནས་ཚད་མའི་སྐྱེས་བུ་མཐར་ཐུག་ཏུ་འཁྲུངས་པའི།
ཐུབ་པ་སངས་རྒྱས་བཅོམ་ལྡན་འདས་དེ། རྟོག་གེའི་ཚིག་དོན་བརྒྱད་ཀྱི་སྒོ་
ནས་གཏན་ལ་འབེབས་པར་བཞེད་ནས། རྟོག་པའི་དྲྭ་བ་རྣམ་བསལ་ཅིང་། །
ཞེས་ཕུན་སུམ་ཚོགས་པ་གསུམ་མངའ་བའི་ཐུབ་པ་སངས་རྒྱས་བཅོམ་ལྡན་
འདས་ལ་བསྟོད་ཕྱག་མཛད་པ་ཡིན་པའི་ཕྱིར། ( ༢བ) དེ་ལྟར་ཡིན་ན། རྟོག་
གེའི་ཚིག་དོན་བརྒྱད་ཀྱི་ནང་ནས་སྒྲུབ་ངག་དང༌། སུན་འབྱིན་གྱི་རྣམ་བཞག
ལ་མཁས་པ་ལ་དགོས་པ་ཅི་ཡོད། རྣམ་བཞག་འཆད་ཚུལ་དེ་གང་ཞེ་ན། སྒྲུབ་
ངག་དང་སུན་འབྱིན་གྱི་རྣམ་བཞག་ལ་མཁས་པ་ལ་དགོས་པ་ཡོད་དེ།སྒྲུབ་
ངག་དང་སུན་འབྱིན་གྱི་རྣམ་བཞག་ལ་མཁས་པའི་སྒོ་ནས།སངས་རྒྱས་ཀྱི་
བསྟན་པ་འཛིན་པའི་སྐྱེས་བུ་དེ་སངས་རྒྱས་ཀྱི་བསྟན་པ་འཛིན་པའི་བསྟན་
འཛིན་གྱི་གཙོ་བོར་ཤེས་པའི་ཆེད་ཡིན་པའི་ཕྱིར་ཏེ། དེ་སྐད་དུ་ཡང་རིགས་
གཏེར་ལས། དེ་ལྟར་སྒྲུབ་དང་སུན་འབྱིན་གྱི། །རིགས་པའི་གཞུང་ལུགས་གང་
གིས་ཤེས། །མཁས་པ་དེ་ནི་རྫོགས་པ་ཡི། །སངས་རྒྱས་ཀྱི་ནི་བསྟན་པ་འཛིན། །
ཞེས་གསུངས་པའི་ཕྱིར། སྒྲུབ་ངག་དང་སུན་འབྱིན་གྱི་རྣམ་བཞག་འཆད་ཚུལ་
ནི། དེ་ཡང་སྒྲུབ་ངག་ཡང་དག་དངོས་བསྟན་བསྟན་བྱའི་གཙོ་བོར་བྱས་ནས་
སྟོན་ཅིང་། སུན་འབྱིན་ཡང་དག་ཞར་བྱུང་གི་ཚུལ་གྱིས་སྟོན་པར་བྱེད་པའི་
གཞན་དོན་རྗེས་དཔག་གི་ལེའུ་འཆད་པར་བྱེད་པ་ལ།
༈ ལེའུ་སྔ་ཕྱིའི་མཚམས་སྦྱར་བ། གཞུང་དོན་བཤད་པ་རྣམ་པ་གཉིས་ལས།
དང་པོ་ལ། བཤད་བྱའི་ལུང་འགོད་པ་དང་། ལུང་གི་དོན་བཤད་པ་གཉིས།
དང་པོ་ནི། ལྷའི་འགྲེལ་པ་ལས། རྗེས་སུ་དཔག་པ་ནི་རྣམ་པ་གཉིས་ཏེ། རང་
གི་དོན་དང་གཞན་གྱི་དོན་ནོ།། །དེ་ལ་འདིར་རང་གི་དོན་གྱི་རྗེས་སུ་དཔག་པ་
འཆད་པ་སྐབས་སུ་བབས་པ་ལས། དེ་ཉིད་སྔར་བསྟན་ཟིན་པས། དེ་ལྟར་ན་

མི་འཆད་དོ། །གོ་རིམས་( ༣ན) བཟློག་པའི་དགོས་པ་ནི། སྔར་བསྟན་ཟིན་ཏོ། །
དེས་ན་གཞན་གྱི་དོན་གྱི་རྗེས་སུ་དཔག་པ་ལུས་པས། དེ་བཤད་པར་བྱ་བའི་
ཕྱིར། གཞན་ལ་ཞེས་བྱ་བ་ལ་སོགས་པ་སྨོས་སོ། །ཞེས་གསུངས། འདིའི་དོན་ནི།
རྗེས་དཔག་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། རང་དོན་རྗེས་དཔག་
དང་། གཞན་དོན་རྗེས་དཔག་གཉིས་སུ་ཡོད་པ་ལས། ཚད་མ་མདོའི་ལེའུའི་གོ་
རིམས་དང་བསྟུན་ན་ལེའུ་བཞི་པ་འདིར་ཡང་། རང་དོན་རྗེས་དཔག་འཆད་
པ་སྐབས་སུ་བབས་པ་ཡིན་ཏེ། རྣམ་འགྲེལ་གྱི་ལེའུ་གསུམ་པར། མངོན་སུམ་དེ་
མ་ཐག་བསྟན་ཟིན་པའི། དེ་ལྟར་ཡིན་ཀྱང་། ལེའུ་འདིར་རང་དོན་རྗེས་དཔག་
བསྟན་བྱའི་གཙོ་བོར་བྱས་ནས་མི་འཆད་དེ། རང་དོན་རྗེས་དཔག་དེ་སྔར་
ལེའུ་དང་པོར་བསྟན་ཟིན་པའི་ཕྱིར། ཚད་མ་མདོའི་གོ་རིམས་ལས་བཟློག་
ནས་རང་དོན་རྗེས་དཔག་དང་པོར་བསྟན་པ་ལ་དགོས་པ་ཡོད་དེ། ཚད་མ་
མདོའི་དོན་འཆད་བྱེད་ཀྱི་ཐབས་བདེ་བླག་ཏུ་རྟོགས་པའི་ཆེད་དུ་ཡིན་ནོ། །
ཞེས་སྔར་ལེའུ་གཉིས་པའི་རྣམ་པར་འགྲེལ་པར་བཤད་ཟིན་པའི་ཕྱིར། དེས་
ན་ལེའུ་བཞི་པ་འདིར་གཞན་དོན་རྗེས་དཔག་བསྟན་བྱའི་གཙོ་བོར་བྱས་ནས་
འཆད་པ་ཡིན་ཏེ། གཞན་དོན་རྗེས་དཔག་དེ་བཤད་བྱ་ཉིད་དུ་ལུས་པའི་ཕྱིར།
དེ་སྐད་དུ་ཡང་ཤཱཀྱས། དེ་ལ་འདིར་རང་གི་དོན་གྱི་རྗེས་སུ་དཔག་པ་སྐབས་
སུ་བབ་པ་ཞེས་བྱ་བ་ནི་མངོན་སུམ་དེ་མ་ཐག་བསྟན་ཟིན་པའི་ཕྱིར། རང་གི་
དོན་གྱི་རྗེས་སུ་( ༣་)དཔག་པ་སྐབས་སུ་བབས་པ་ཡིན་པར་མི་འགྱུར་རོ། །དེ་
སྔར་བསྟན་ཟིན་ཏོ། །ཞེས་བྱ་བ་ནི་ལེའུ་དང་པོར་དགོས་པ་ནི་སྔར་བསྟན་
ཟིན་ཏོ། །ཞེས་བྱ་བ་ནི་ལེའུ་གཉིས་པའི་རྣམ་པར་འགྲེལ་པ་བརྩམས་པ་ཉིད་
དུའོ། །ཞེས་གསུངས། ལེའུ་དང་པོའི་གང་དུ་བསྟན་ན། རང་འགྲེལ་ལས། དོན་
དང་དོན་མིན་པ་རྣམ་པར་འབྱེད་པ་ནི། རྗེས་སུ་དཔག་པ་ལ་བརྟེན་པའི་ཕྱིར་
ཡིན་ལ། ཞེས་པའི་སྐབས་སུ་བསྟན་པ་ཡིན་ནོ། །འོ་ན། ལེའུ་གཉིས་པའི་རྣམ་

པར་འགྲེལ་པ་གང་དུ་བསྟན་ན། ལེའུ་གཉིས་པའི་ལྷའི་འགྲེལ་པ་ལས། སློབ་
དཔོན་གྱི་ཚད་མའི་མཚན་ཉིད་ཀྱི་བསྟན་བཅོས་བཤད་པའི་རྒྱུ་རྗེས་སུ་དཔག་
པ་སྔར་རྣམ་པར་བཞག་ནས་སྐབས་སུ་བབས་པ། ཚད་མ་ཞེས་བྱ་བ་ལ་སོགས་
པ་ཕྱག་འཚལ་བའི་ཚིགས་སུ་བཅད་པའི་བཤད་པ་མཛད་པར་བརྩམས་པ་
ཡིན་ནོ། །ཞེས་པའི་སྐབས་སུ་བསྟན་པ་ཡིན་ནོ། །
༈ གཉིས་པ་ནི། ལེའུ་འདིའི་གཞན་དོན་རྗེས་དཔག་འཆད་ཚུལ་དེ་ཇི་ལྟར་
ཡིན་ཞེ་ན། འདི་ལ་ཚད་མ་མདོ་ལས་གསུངས་ཚུལ་དང་། དེ་བསྟན་བཅོས་
འདིར་འགྲེལ་ཚུལ་གཉིས། དང་པོ་ལ་བཤད་བྱའི་ལུང་འགོད་པ་དང་། ལུང་གི་
དོན་བཤད་པ་གཉིས། དང་པོ་ནི། དེ་ཡང་བཅོམ་ལྡན་འདས་ཀྱི་མདོ་ལས་
གང་ཅུང་ཟད་སྐྱེས་པའི་བདག་ཉིད་ཅན། དེ་ཐམས་ཅད་ནི་འགག་པའི་ཆོས
ཅན་ནོ། །ཞེས་སྒྲུབ་ངག་ཡང་དག་བསྟན་པ་དེ་འཆད་པར་བྱེད་པ་ལ། ཚད་མ
མདོ་ལས། གཞན་དོན་རྗེས་སུ་དཔག་པ་ནི། །རང་གིས་མཐོང་དོན་རབ་གསལ་
བྱེད། །( ༤ན) ཅེས་དང་། དེའི་འགྲེལ་པར། གཞན་གྱི་དོན་གྱི་རྗེས་དཔག་ནི།
རང་གིས་མཐོང་དོན་གསལ་བྱེད་ཡིན། ཇི་ལྟར་རང་གིས་ཚུལ་གསུམ་པའི་
རྟགས་ལས་རྟགས་ཅན་གྱི་ཤེས་པ་སྐྱེས་པ་དེ་ལྟར་གཞན་ལ་རྟགས་ཅན་གྱི་
ཤེས་པ་བསྐྱེད་པར་འདོད་ནས། ཚུལ་གསུམ་པའི་རྟགས་བརྗོད་པ་ནི། གཞན་
།
གྱི་དོན་གྱི་རྗེས་སུ་དཔག་པ་སྟེ་རྒྱུ་ལ་འབྲས་བུར་བཏགས་པའི་ཕྱིར་རོ།
འདིར་ཡང་ཚུལ་གསུམ་གང་ཡང་རུང་བ་གཅིག་མ་བརྗོད་ན་ཡང་མ་ཚང་བ་
བརྗོད་པར་འགྱུར་རོ། །གལ་ཏེ་རྗེས་སུ་དཔག་པར་བྱ་བ་སྟོན་པ་ནི། དམ་
བཅའ་བ་བྱ་སྟེ། རྟོག་གེའི་བསྟན་བཅོས་རྣམས་སུ་གཞན་གྱི་དོན་གྱི་རྗེས་སུ་
དཔག་པ་འགོད་པ་དེ ཇི་ལྟར་ཡིན་ཞེ་ན། དེ་ཉིད་དྲི་བར་བྱའོ། །ཁོ་བོ་ཅག་ནི།
དེ་ལ་དཔག་བྱ་བསྟན་པ་ནི། རྟགས་ཀྱི་དོན་གྱི་ཡུལ་དུ་འདོད། ཡན་ལག་
རྣམས་ལས་གང་རྗེས་སུ་དཔག་པར་བྱ་བ་བསྟན་པ་དེ་ནི་ཁོ་བོ་ཅག་གིས་སྒྲུབ་

བྱེད་ཉིད་དུ་མི་འདོད་དེ། དེ་ཉིད་ཐེ་ཚོམ་སྐྱེ་བའི་ཕྱིར་རོ། །འོན་ཀྱང་གཏན་
ཚིགས་ཀྱི་དོན་དུ་ཡུལ་བསྟན་པའི་ཕྱིར་དེ་ནི་དེས་བསྒྲུབ་པར་བྱའོ། །ཞེས་
གསུངས། གཉིས་པ་ལ། རྩ་བའི་དོན་བཤད་པ་དང་འགྲེལ་པའི་དོན་བཤད་པ་
གཉིས། དང་པོ་ལ། མཚོན་བྱའི་དོན་བཤད་པ་དང༌། མཚན་ཉིད་ཀྱི་དོན་
བཤད་པ་གཉིས། དང་པོ་ནི། དེ་ཡང་། གཞན་དོན་( ༤་) རྗེས་སུ་དཔག་པ་ནི། །
ཞེས་པས། གཞན་དོན་རྗེས་དཔག་མཚོན་བྱར་བསྟན། དེས་ན་བྱས་ན་མི་རྟག་
པའི་ཁྱབ་ཅེས་སོགས་ཀྱི་སྒྲུབ་ངག་དེ་ལ། གཞན་དོན་རྗེས་དཔག་ཅེས་བརྗོད་
པའི་རྒྱུ་མཚན་ཡོད་དེ། དེ་ལྟ་བུའི་སྒྲུབ་ངག་དེ་རང་ཉིད་འགོད་པ་པོས་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་ལས་གཞན་པའི་རང་
ཉིད་འགོད་པ་སྐབས་སུ་བབས་པའི་དེ་སྐོར་གྱི་ཕྱི་རྒོལ་ཡང་དག་གི་རྒྱུད་ལ།
དེ་སྐོར་གྱི་ཚུལ་གསུམ་དྲན་པའི་དྲན་ཤེས་དང༌། བྱས་རྟགས་ལས་སྒྲ་མི་རྟག་
རྟོགས་ཀྱི་རྗེས་དཔག་སྐྱེ་བའི་ཕྱིར་དུ་བཀོད་པའི་ངག་ཡིན་པའི་རྒྱུ་མཚན་
གྱིས། དེ་ལྟར་བརྗོད་པའི་ཕྱིར། དེ་ལྟར་ཡང་ཤཱཀྱས། གཞན་གྱི་ཡིན་པས་ན་
གཞན་གྱི་དོན་ཏེ། གང་གི་གཞན་དག་ཁོང་དུ་ཆུད་པར་བྱེད་པའོ།།ཞེས་
གསུངས། དེའི་སྒྲུབ་ངག་དེ་ལ་རྗེས་དཔག་ཅེས་པའི་མིང་གིས་བཏགས་ནས་
སྟོན་པའི་རྒྱུ་མཚན་ཡོད་དེ། དེ་རང་འབྲས་རྗེས་དཔག་གི་རྒྱུ་ཡིན་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། དེ་སྐད་དུ་ཡང་རང་འགྲེལ་ལས། རྒྱུ་ལ་
འབྲས་བུར་བཏགས་པའི་ཕྱིར། །ཞེས་གསུངས། དེ་ལ་རྗེས་དཔག་ཅེས་མིང་
གིས་བཏགས་པ་ལ་དགོས་པ་ཡོད་དེ། དེ་ལ་བརྟེན་ནས་རང་འབྲས་རྗེས་
དཔག་སྐྱེ་བར་ཤེས་པ་དང༌། སྒོམ་བྱུང་གི་ཤེས་རབ་སྐྱེ་བ་ལ།བསམ་བྱུང་གི་
ཤེས་རབ་དང་། ཐོས་བྱུང་གི་ཤེས་རབ་སྔོན་དུ་འགྲོ་དགོས་པར་ཤེས་པར་བྱ་
བའི་ཆེད་ཡིན་པའི་ཕྱིར། དེ་ལ་( ༥ན) ཁོ་ན་རེ། སྔར་བཤད་པའི་སྒྲུབ་ངག་དེ་
ལ་གཞན་དོན་རྗེས་དཔག་ཅེས་བརྗོད་པ་མི་འཐད་པར་ཐལ། རྗེས་དཔག་ནི་

ཚད་མ་ཡིན་ལ། ཚད་མ་ཡིན་ན་རིག་པ་ཡིན་དགོས་པ་ལས། དེ་རིག་པ་མ་ཡིན་
པའི་ཕྱིར། ཚད་མ་ཡིན་ན་རིག་པ་ཡིན་དགོས་ཏེ། ཚད་མ་བསླུ་མེད་ཅན་ཤེས་
པ། །ཞེས་རིག་པ་ཚད་མའི་མཚན་ཉིད་ཀྱི་ཟུར་དུ་བསྟན་པའི་ཕྱིར་ཞེ་ན། སྐྱོན་
མེད་དེ། ཚད་མ་དངོས་ཀྱི་དབང་དུ་བྱས་ནས། ཚད་མ་བསླུ་མེད་ཅན་ཤེས་པ། །
ཞེས་སྨོས་ཤིང་། དེ་ལྟ་བུའི་སྒྲུབ་ངག་དེ་ལ་གཞན་དོན་རྗེས་སུ་དཔག་པ་ནི།
ཞེས་རྗེས་དཔག་གི་མིང་གིས་བཏགས་ནས་བསྟན་པའི་ཕྱིར་ཏེ། ཤཱཀྱས། སྐྱོན་
འདི་ཡོད་པ་མ་ཡིན་ཏེ། །འདི་ལྟར་ཚད་མ་དངོས་བསྟན་ནས། །དེ་སྐད་ཅེས་ཉེ་
བར་བཏགས་ནས་གཞན་གྱི་དོན་གྱི་རྗེས་སུ་དཔག་པ་ཉིད་ཡིན་པའི་ཕྱིར།
ཞེས་གསུངས། འོ་ན། གཞན་དོན་རྗེས་སུ་དཔག་པ་ནི་ཞེས་ནི་སྒྲ་སྨོས་པ་ལ་
དགོས་པ་གང་ཡོད་ཅེ་ན། དགོས་པ་ཡོད་དེ། རང་དོན་རྗེས་དཔག་ནི་རྗེས་
དཔག་དངོས་ཡིན་ལ། གཞན་དོན་རྗེས་དཔག་ནི་རྗེས་དཔག་བཏགས་པ་པ་
ཡིན་ནོ། །ཞེས་དངོས་བཏགས་ཀྱི་ཤན་འབྱེད་པར་བྱ་བའི་ཆེད་ཡིན་པའི་ཕྱིར
གཉིས་པ་ནི། རང་གིས་མཐོང་དོན་རབ་གསལ་བྱེད། །ཅེས་པས་གཞན་དོན་
རྗེས་དཔག་གི་མཚན་ཉིད་དེ་བསྟན། དེ་ཡང་རང་གིས་མཐོང་བ་ཞེས་པས
གཞན་དོན་སྒྲུབ་ངག་ཡང་དག་ཡིན་ན། ( ༥བ) བློ་སྐྱོན་དང་བྲལ་བ་ཅིག་
དགོས་པར་བསྟན། དོན་ཞེས་པས། དེ་ཡིན་ན་དོན་སྐྱོན་དང་བྲལ་བ་ཅིག་
དགོས་པར་བསྟན། རབ་གསལ་བྱེད། ཅེས་པས། དེ་ཡིན་ན། སྒྲ་སྐྱོན་དང་བྲལ་
བ་ཅིག་དགོས་པར་བསྟན། དེར་ཡང་མ་ཟད། དང་པོ་དེས། སྒྲུབ་ངག་
ཡང་དག་གི་རྒྱུའི་ཁྱད་པར་བསྟན། གཉིས་པས་བརྗོད་བྱའི་ཁྱད་པར་བསྟན།
གསུམ་པས་བྱེད་ལས་ཀྱི་ཁྱད་པར་བསྟན་པ་ཡིན་ནོ། །འོ་ན། རང་གིས་མཐོང་
བ་ཞེས་པའི་རང་དེ་གང་ལ་བྱེད་ན། རྒྱན་གྱི་རྗེས་འབྲང་ཁ་ཅིག་ན་རེ། དེའི་
ཚིག་ཟུར་གྱི་རང་དེ་སྒྲུབ་ངག་ཡང་དག་འགོད་པ་པོའི་སྔ་རྒོལ་ཡང་དག །ངེ་
འགོད་པ་སྐབས་སུ་བབས་པའི་ཕྱི་རྒོལ་ཡང་དག །དེ་གཉིས་རྒྱལ་ཕམ་བརྔ་

སྤྲོད་པར་བྱེད་པའི་དཔང་པོ་གསུམ་ལ་བྱེད་དེ། རྒྱན་གྱི་འགྲེལ་པ་ལས། རང་
གིས་མཐོང་བ་ནི་རྒོལ་བ་དང་ཕྱི་རྒོལ་བ་རང་གིས་མཐོང་བ་སྟེ་བསྟན་པར་བྱ་
བ་དང་། སྟོན་པར་བྱེད་པ་དག་ཀྱང་རང་གིས་མཐོང་བ་ཞེས་པའི་ཐ་ཚིག་གོ །
གལ་ཏེ་ཉན་པ་པོ་ཡོད་ན་དེ་རྣམས་ཀྱང་ཡིན་ཏེ། དེ་དག་ཀྱང་དཔང་དུ་བྱེད་
རིགས་པའི་ཕྱིར། ཞེས་གསུངས།
༈ རང་ལུགས་ནི། རང་གིས་མཐོང་བ་ཞེས་པའི་རང་དེ། སྒྲུབ་ངག་ཡང་
དག་འགོད་པ་པོའི་སྔ་རྒོལ་ཡང་དག་ལ་བྱེད་པ་ཡིན་ཏེ། ཤཱཀྱས། བདག་ཉིད་
ཀྱི་ཞེས་བྱ་བ་ནི། རྒོལ་བ་གང་གི་སྒྲུབ་ངག་འགོད་པ་པོའི། ཞེས་དང་། རྒྱལ་
དབང་བློས། རང་ཉིད་ཀྱིས་མཐོང་བ་ནི་རང་གིས་མཐོང་བའོ། །ཞེས་གསུངས།
དེས་ན། གཞན་དེ་སྒྲུབ་ངག་འགོད་པ་སྐབས་སུ་བབས་པའི་ཕྱི་རྒོལ་ཡང་དག་
ལ་བྱེད་(༦ན)པ་ཡིན་ཏེ། རང་དེ་སྒྲུབ་ངག་ཡང་དག་འགོད་པ་པོའི་སྔ་རྒོལ་
ཡང་དག་ལ་བྱེད་རིགས་པའི་ཕྱིར། རང་གིས་མཐོང་བ་ཞེས་པའི་མཐོང་བ་དེ་
ཡང་། སྒྲ་འཛིན་མངོན་སུམ་གྱིས་སྒྲ་མི་རྟག་པ་མཐོང་བ་ཙམ་ལ་མི་བྱེད་དེ།
སྐབས་འདིར་བསྟན་གྱི་མཐོང་བ་དེ། ཚད་མས་རྟོགས་པ་ལ་བྱེད་རིགས་པའི་
ཕྱིར། དེ་སྐད་དུ་ཡང་། ཤཱཀྱས། མཐོང་བ་ནི་རྣམ་པར་ངེས་པ་སྟེ་ཚད་མས་
ཁོང་དུ་ཆུད་པའོ། །ཞེས་གསུངས། དོན་དེ་ཚུལ་གསུམ་པའི་རྟགས་ལ་བྱེད་པ་
ཡིན་ཏེ། · ཤཱཀྱས། དོན་ནི་ཚུལ་གསུམ་པའི་གཏན་ཚིགས་ཡིན་ནོ། །ཞེས་གསུངས།
རབ་གསལ་བྱེད་དེ། ཚུལ་གསུམ་སྟོན་པར་བྱེད་པའི་གཏན་ཚིགས་ལ་བྱེད་པ་
ཡིན་ཏེ། དེ་སྐད་དུ་ཡང་། མདོ་རང་འགྲེལ་ལས། ཚུལ་གསུམ་པའི་རྟགས་
བརྗོད་པ་ནི་གཞན་གྱི་དོན་གྱི་རྗེས་སུ་དཔག་པ་སྟེ་ཞེས་དང་། འཐད་ལྡན་
གསལ་བར་བྱེད་པས་ན་གསལ་བར་བྱེད་པ་སྟེ་འཆད་པར་བྱེད་པའི་
སྒྲའོ། །ཞེས་གསུངས། འོ་ན། རང་གིས་མཐོང་བ་ཞེས་པའི་ཚིག་སྨོས་པ་མི་
འཐད་པར་ཐལ། སྒྲུབ་ངག་ཡང་དག་ཡིན་ན། རང་གི་བསྟན་བྱའི་ཚུལ་གསུམ་

རང་ཉིད་འགོད་པ་པོའི་སྔ་རྒོལ་ཡང་དག་དང་། རང་ཉིད་འགོད་པ་སྐབས་སུ་
བབས་པའི་ཕྱི་རྒོལ་ཡང་དག་གཉིས་ཀས་ཚད་མས་གྲུབ་པས་ཁྱབ་པའི་ཕྱིར་
ཏེ་མདོ་རང་འགྲེལ་ལས། བརྗོད་པ་གང་ཞིག་གཉིས་ཀ་ལ་རབ་ཏུ་གྲུབ་པ་དེ་
ཁོ་ན་སྒྲུབ་པའི་སུན་འབྱིན་པ་ཡིན་གྱི། ཞེས་གསུངས་(༦བ)པའི་ཕྱིར་ན་སྐྱོན་
མེད་དེ། རང་གིས་མཐོང་བ་ཞེས་པའི་ཚིག་དེས་ནི་ཚུལ་གསུམ་སྔ་རྒོལ་གྱིས་མ་
གྲུབ་པ་གཅོད་པ་ཡིན་གྱི། ཕྱི་རྒོལ་གྱིས་གྲུབ་པ་གཅོད་པ་མ་ཡིན་པའི་ཕྱིར། དེ་
སྐད་དུ་ཡང་ཤཱཀྱས། སྐྱོན་ནི་ཡོད་པ་མ་ཡིན་ཏེ། །རང་གིས་མཐོང་བ་ཉིད་ཀྱི་
དོན། །གསལ་བར་བྱེད་པ་ཡིན་གྱི། །མ་མཐོང་བ་ནི་མ་ཡིན་ནོ། །ཞེས་མི་ལྡན་
པ་རྣམ་པར་གཅོད་པའི་ངེས་པར་བཟུང་བའི་ཕྱིར། ཞེས་གསུངས། འོ་ན།
རང་གིས་མཐོང་དོན་རབ་གསལ་བྱེད། །ཅེས་སྨོས་ནས། རང་གིས་མཐོང་དོན་
རབ་བརྗོད་བྱེད། །ཅེས་མི་སྨོས་པའི་རྒྱུ་མཚན་གང་ཞེ་ན། དེའི་རྒྱུ་མཚན་ཡོད་
དེ། སྦྱོར་བ་སྐོར་གཅིག་གི་སྒྲུབ་ངག་ཡང་དག་ཡིན་ན། སྦྱོར་བ་སྐོར་གཅིག་གི་
ཚུལ་གསུམ་བརྗོད་པས་ཁྱབ་ཀྱང་། སྦྱོར་བ་སྐོར་གཅིག་གི་ཚུལ་གསུམ་དངོས་
སུ་མ་བརྗོད་པ་ཅིག་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། འོ་
ན། རང་གིས་མཐོང་དོན་རབ་གསལ་བྱེད། །ཅེས་པའི་ཚིག་གི་གོ་རིམས་འདི་
ལྟར་སྟོན་པའི་རྒྱུ་མཚན་གང་ཞེ་ན། དེ་ཡང་སྒྲུབ་ངག་ཡང་དག་དེ་གདུལ་བྱ་
གཞན་རྗེས་སུ་འཛིན་པའི་ཐབས་ཀྱི་གཙོ་བོ་ཡིན་ལ། གདུལ་བྱ་གཞན་རྗེས་སུ
འཛིན་པ་དེའི་ཚེ་སྒྲུབ་ངག་ཡང་དག་འགོད་པ་སྐབས་སུ་བབ་པའི་གང་ཟག་
ལ། སྒྲུབ་ངག་ཡང་དག་འགོད་པ་ན་ཐོག་མར་སྒྲུབ་ངག་ཡང་དག་དེས་བསྟན་
བྱར་གྱུར་པའི་ཚུལ་གསུམ་ཁོ་རང་འགོད་པ་པོའི་སྔ་རྒོལ་གྱི་ཚད་མས་གྲུབ་པ་
ཅིག་དགོས་པའི་རྒྱུ་མཚན་གྱིས། རང་གིས་མཐོང་( ༧ན)བ་ཞེས་པའི་ཚིག་སྨོས།
དེ་ལྟ་བུའི་ཚུལ་གསུམ་དངོས་པོའི་གནས་ཆོད་ལ་གྲུབ་པ་ཅིག་དགོས་པའི་རྒྱུ་
མཚན་གྱིས། དོན་ཞེས་པའི་ཚིག་སྨོས། དེ་ལྟ་བུའི་ཚུལ་གསུམ་ལྷག་ཆད་མེད་

པར་སྟོན་པ་ཅིག་དགོས་པའི་རྒྱུ་མཚན་གྱིས། རབ་གསལ་བྱེད། ཅེས་པའི་ཚིག་
སྨོས་པའི་ཕྱིར། གཉིས་པ་འགྲེལ་པའི་དོན་བཤད་པ་འདི་ཡང་། དོན་མཚན་
གསུམ་དུ་འདུ་བ་ཡིན་ཏེ། རང་ལུགས་བཞག་པའི་མདོ་དོན་བཤད་པ། གཞན་
ལུགས་འགག་པའི་མདོ་དོན་བཤད་པ། རྩོད་པ་སྤོང་བའི་མདོ་དོན་བཤད་པ་
རྣམས་སུ་འདུ་བའི་ཕྱིར། ང་པོ་འཆད་པར་བྱེད་པ་ལ། གཞན་གྱི་དོན་གྱི་
ཞེས་པ་ནས། རྒྱུ་ལ་འབྲས་བུར་བཏགས་པའི་ཕྱིར། །ཞེས་པའི་བར་བྱུང་།
གཉིས་པ་འཆད་པར་བྱེད་པ་ལ།འདིར་ཡང་ཚུལ་གསུམ་གང་ཡང་རུང་བ་
མ་བརྗོད་ན་ནི་མ་ཚང་བ་ཞེས་བྱ་བ་བརྗོད་པ་ཡིན་ནོ། །ཞེས་པ་འདི་བྱུང༌།
གསུམ་པ་འཆད་པར་བྱེད་པ་ལ། དེ་རྟོག་གེའི་བསྟན་བཅོས་རྣམས་སུ་ཞེས་པ་
ནས། དེ་ནི་དེས་སྒྲུབ་པར་བྱེད་དོ། །ཞེས་པའི་བར་བྱུང༌། དང་པོ་དེ་ཡང་དོན་
ཚན་ལྔར་འདུ་བ་ཡིན་ཏེ། གཞན་གྱི་དོན་བཤད་པ། རྗེས་དཔག་གི་དོན་བཤད་
པ། རང་གིས་མཐོང་བ་ཞེས་པའི་དོན་བཤད་པ། དོན་ཞེས་པའི་དོན་བཤད་པ།
རབ་གསལ་བྱེད། ཅེས་པའི་དོན་བཤད་པ་རྣམས་སུ་འདུ་བའི་ཕྱིར། དང་པོ་
འཆད་པར་བྱེད་པ་ལ། གཞན་ལ་རྟགས་ཅན་ཀྱི་ཤེས་པ་སྐྱེད་པར་འདོད་
( ༧བ)ནས། ཞེས་པ་འདི་བྱུང༌། གཉིས་པ་འཆད་པར་བྱེད་པ་ལ། རྒྱུ་ལ་འབྲས་
བུར་བཏགས་པའི་ཕྱིར། །ཞེས་པ་འདི་བྱུང༌། གསུམ་པ་འཆད་པར་བྱེད་པ་ལ།
ཇི་ལྟར་རང་ལ་ཚུལ་གསུམ་པའི་རྟགས་ལས་རྟགས་ཅན་གྱི་ཤེས་པ་སྐྱེས་པ་དེ་
བཞིན་དུ། ཞེས་པ་འདི་བྱུང་། བཞི་པ་འཆད་པར་བྱེད་པ་ལ། ཚུལ་གསུམ་པའི་
རྟགས་ཞེས་པ་འདི་བྱུང་། ལྔ་པ་འཆད་པར་བྱེད་པ་ལ། བརྗོད་པ་ནི་གཞན་གྱི་
དོན་གྱི་རྗེས་སུ་དཔག་པ་སྟེ་ཞེས་པ་འདི་བྱུང༌། རྩོད་པ་སྤོང་བའི་མདོ་དོན་
བཤད་པ་ལ། རྩོད་པ་དང་ལན་གཉིས། དང་པོ་ནི། ཁོ་ན་རེ། སློབ་དཔོན་
ཕྱོགས་གླང་གིས། ཕྱོགས་ཆོས་འབྲེལ་བ་བསྒྲུབ་བྱ་དག །བརྗོད་པ་ལས་གཞན་
སྤང་བར་བྱ། །ཞེས་སྒྲ་མི་རྟག་ཅེས་པའི་ཕྱོགས་ཚིག་དེ་སྒྲ་མི་རྟག་པར་སྒྲུབ་

པའི་སྒྲུབ་ངག་ཡང་དག་གི་ཡན་ལག་ཏུ་བསྟན་པ་མ་ཡིན་པར་ཐལ། དེ་སྒྲ་མི་
རྟག་པར་སྒྲུབ་པའི་སྒྲུབ་ངག་ཡང་དག་གི་ཡན་ལག་མ་ཡིན་པའི་ཕྱིར།ཞེས་
པའི་འདོད་པ་བརྗོད་པར་བྱེད་པ་ལ། རྟོག་གེའི་བསྟན་བཅོས་རྣམས་སུ། ཞེས་
པ་ནས། ཇི་ལྟར་ཡིན་ཞེས་པའི་བར་བྱུང༌། གཉིས་པ་ལ། གཞན་ལ་འཕངས་པ་
དང་། རང་ལན་གཉིས། དང་པོ་ནི། རྩོད་པ་དེ་ཕྱོགས་ཆོས་འབྲེལ་བ་ཞེས་
སོགས་ཀྱི་སྒྲ་མི་རྟག་ཅེས་པའི་ཕྱོགས་ཚིག་དེ་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་གི་ཡན་ལག་ཏུ་བསྟན་པར་འདོད་པ་དེ་ལ་དྲི་བར་བྱ་བ་ཡིན་
གྱི། ཁོ་བོ་ཅག་ལ་ནི་དྲི་བར་བྱ་བ་མ་ཡིན་ཏེ། ཁོ་བོ་ཅག་ལུང་དེའི་དོན་དེ་ལྟར་
མི་འཆད་པའི་ཕྱིར། ( ༨ན)ཞེས་འཆད་པར་བྱེད་པ་ལ། དེ་ཉིད་དྲི་བར་བྱའོ། །
ཞེས་པ་འདི་བྱུང་། གཉིས་པ་ནི། སྒྲ་མི་རྟག་ཅེས་པའི་ངག་འདི་སྒྲ་མི་རྟག་
པར་སྒྲུབ་པའི་སྒྲུབ་ངག་ཡང་དག་གི་ཡན་ལག་མ་ཡིན་ཏེ། དེ་ལ་སྒྲ་མི་རྟག་པ་
དངོས་སུ་སྒྲུབ་པའི་ནུས་པ་ཡང་མེད། སྒྲ་མི་རྟག་པར་བརྒྱུད་ནས་སྒྲུབ་པའི་
ནུས་པ་ཡང་མེད་པའི་ཕྱིར། དང་པོ་གྲུབ་སྟེ། ངག་དེ་ལ་བརྟེན་ནས་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ལ་སྒྲ་རྟག་གམ་
མི་རྟག་སྙམ་པའི་ཐེ་ཚོམ་ཙམ་ཞིག་སྐྱེ་ནུས་ཀྱི། དེའི་རྒྱུད་ལ་སྒྲ་མི་རྟག་རྟོགས་
ཀྱི་རྟགས་ཅན་རྗེས་དཔག་སྐྱེ་མི་ནུས་པའི་ཕྱིར། ཞེས་འཆད་པར་བྱེད་པ་ལ
ཁོ་བོ་ཅག་ནི་དེ་ལ་དཔག་བྱ་བསྟན་པ་ནི། ཞེས་པ་ནས། དེ་ནི་དེས་བསྒྲུབ་
པར་བྱའོ། །ཞེས་པའི་བར་བྱུང༌། གཉིས་པ་རྩ་འགྲེལ་དེ་གཉིས་ཀྱིས་བསྟན་
པའི་གཞན་དོན་རྗེས་དཔག་དེ། བསྟན་བཅོས་འདིར་འཆད་པར་བྱེད་པ་ལ།
གཞན་ལ་ཞེས་པ་ནས། མེད་པ་ཅན་གྱི་ཚོགས་པ་བཞིན། །ཞེས་པའི་བར་བྱུང༌།
འོ་ན་འདིར་གཞན་དོན་རྗེས་དཔག་འཆད་ན། ཆོས་དུའི་སྒོ་ནས་འཆད་ཅེ་ན།
སྒྲུབ་ངག་གི་ངོ་བོ། ཤུགས་བསྟན་བསྒྲུབ་བྱའི་རང་བཞིན། དངོས་བསྟན་
གཏན་ཚིགས་ཀྱི་རབ་དབྱེ་གསུམ་བཤད་པའི་སྒོ་ནས་གཞན་དོན་རྗེས་དཔག་

བཤད་པར་བྱ་བ་ཡིན་ཏེ། དེ་གསུམ་བཤད་པས་སྒྲུབ་ངག་ཡང་དག་རྫོགས་
པར་གཏན་ལ་འབེབས་ནུས་ཤིང་། དེ་གསུམ་གཏན་ལ་མ་ཕབ་པར། སྒྲུབ་ངག་
ཡང་དག་གཏན་ལ་( ༨༠) འབེབས་མི་ནུས་པའི་ཕྱིར། དེ་ཡང་སྒྲུབ་ངག་ཡང་
དག་གི་ངོ་བོ་གཏན་ལ་མ་ཕབ་པར་སྒྲུབ་ངག་ཡང་དག་གཏན་ལ་འབེབས་མི་
ནུས་ཏེ། སྒྲུབ་ངག་ཡང་དག་ཚད་མས་ངེས་པ་ལ་སྒྲུབ་ངག་ཡང་དག་གི་ངོ་
བོར་གྱུར་པའི། གཏན་ཚིགས་ཚད་མས་ངེས་པ་སྔོན་དུ་འགྲོ་དགོས་པའི་ཕྱིར།
ཤུགས་བསྟན་བསྒྲུབ་བྱའི་རང་བཞིན་གཏན་ལ་མ་ཕབ་པར། སྒྲུབ་ངག་ཡང་
དག་གཏན་ལ་འབེབས་མི་ནུས་ཏེ། དེ་གཏན་ལ་མ་ཕབ་པར། སྒྲུབ་ངག་ཡང་
དག་འགོད་པའི་དགོས་པ་གཏན་ལ་འབེབས་མི་ནུས། དགོས་པ་དེ་གཏན་ལ་
མ་ཕབ་པར། སྒྲུབ་ངག་ཡང་དག་གཏན་ལ་འབེབས་མི་ནུས་པའི་ཕྱིར། དངོས་
བསྟན་གཏན་ཚིགས་ཀྱི་རབ་དབྱེ་གཏན་ལ་མ་ཕབ་པར། སྒྲུབ་ངག་ཡང་དག་
གཏན་ལ་འབེབས་མི་ནུས་ཏེ། དེ་གཏན་ལ་མ་ཕབ་པར། སྒྲུབ་ངག་ཡང་དག་
གི་བརྗོད་བྱ་གཏན་ལ་འབེབས་མི་ནུས། དེའི་བརྗོད་བྱ་གཏན་ལ་མ་ཕབ་པར།
སྒྲུབ་ངག་ཡང་དག་ཁོ་རང་གཏན་ལ་འབེབས་མི་ནུས་པའི་ཕྱིར། འོ་ན། ཆོས་
གསུམ་པོ་དེ་འཆད་ཚུལ་གང་ཞེ་ན། དེ་ཡང་སྒྲུབ་ངག་ཡང་དག་གི་ངོ་བོ་
འཆད་པར་བྱེད་པ་ལ། གཞན་ལ་ཞེས་པ་ནས། མ་ཡིན་ནོ་ཞེས་བཤད་ཟིན་ཏོ། །
ཞེས་པའི་བར་བྱུང་། ཤུགས་བསྟན་བསྒྲུབ་བྱའི་རང་བཞིན་འཆད་པར་བྱེད་
པ་ལ། བསྒྲུབ་བརྗོད་རྟོགས་པའི་དོན་ཅན་ཉིད། །ཅེས་པ་ནས། དམ་བཅའི་
དོན་དུ་འཐད་མ་ཡིན། །ཞེས་པའི་བར་བྱུང༌། དངོས་བསྟན་( ༩ན) གཏན་
ཚིགས་ཀྱི་རབ་དབྱེ་འཆད་པར་བྱེད་པ་ལ། གཏན་ཚིགས་རབ་ཏུ་དབྱེ་བའི་
དོན། །ཞེས་པ་ནས། མེད་པ་ཅན་གྱི་ཚོགས་པ་བཞིན། །ཞེས་པའི་བར་བྱུང་།
དང་པོ་ལ་མཐོང་བ་སྨོས་པའི་དགོས་པ་བཤད་པ། དོན་སྨོས་པའི་དགོས་པ་
བཤད་པ། རབ་གསལ་བྱེད་སྨོས་པའི་དགོས་པ་བཤད་པ་དང་གསུམ། དང་པོ་

འཆད་པར་བྱེད་པ་ལ། གཞན་གྱིས་ཞེས་པ་ནས། དགག་ཕྱིར་ཡིན་ཞེས་པའི་
བར་བྱུང༌། གཉིས་པ་འཆད་པར་བྱེད་པ་ལ དོན་སྨོས་དེ་ནི་སྒྲ་དག་དང་།
ཞེས་པ་ནས། བཏགས་པ་དག་ནི་འཁྲུལ་བ་ཡིན། །ཞེས་པའི་བར་བྱུང་། གསུམ་
པ་འཆད་པར་བྱེད་པ་ལ། དོན་གྱིས་དོན་རྟོགས་ཕྱིར་དོན་ལ། །ཞེས་པ་ནས།
བཤད་ཟིན་ཏོ། ཞེས་པའི་བར་བྱུང་། དང་པོ་ལ་ཡང་འདོད་པ་བརྗོད་པ་དང་།
དེ་དགག་པ་གཉིས། དང་པོ་ནི། རང་རེས། སྦྱོར་བ་སྐོར་གཅིག་གི་སྒྲུབ་ངག་
ཡང་དག་གི་བསྟན་བྱ་སྦྱོར་བ་སྐོར་གཅིག་གི་ཚུལ་གསུམ་སྦྱོར་བ་སྐོར་གཅིག་
གི་སྔ་རྒོལ་ཡང་དག་གི་ཚད་མས་གྲུབ་པ་ཅིག་དགོས། བྱས་པ་ལ། ཁོ་ན་རེ། དེ་
མི་དགོས་ཏེ། དཔེར་ན་སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་
སྒྲུབ་པའི་ཕྱོགས་ཆོས་སངས་རྒྱས་པའི་ངོར་སངས་རྒྱས་པའི་ལུང་གིས་གྲུབ།
དེའི་སྐོར་གྱི་རྗེས་ཁྱབ།
སངས་རྒྱས་པའི་ངོར་སངས་རྒྱས་པའི་ཁས་བླངས་
ཀྱིས་གྲུབ། དེའི་སྐོར་གྱི་ལྡོག་ཁྱབ་གྲངས་ཅན་རང་ལུགས་ལ་གྲུབ། དེ་གྲུབ་པ་
ན་སྐྱེ་འཇིག་ཅན་དེ་བློ་བདེ་( ༩བ) སེམས་མེད་དུ་སྒྲུབ་པའི་རྟགས་ཡང་དག་ཏུ་
གྲུབ། དེ་གྲུབ་པས། གྲངས་ཅན་གྱིས་སྨྲས་པའི་སྐྱེ་འཇིག་ཅན་ཡིན་ན། སེམས་
མེད་ཡིན་པས་ཁྱབ། དཔེར་ན། གཟུགས་སོགས་དེ་ཙམ་ལྔ་བཞིན་བློ་དང་བདེ་
བ་ཡང་སྐྱེ་འཇིག་ཅན་ཡིན་ནོ། །ཞེས་པའི་སྒྲུབ་ངག་དེ་སྒྲུབ་ངག་ཡང་དག་ཏུ
གྲུབ་ཀྱང་། སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་སྒྲུབ་པའི
ཕྱོགས་ཆོས་གྲངས་ཅན་གྱིས་མ་གྲུབ་པ་བཞིན་ནོ། །ཞེས་པའི་འདོད་པ་བརྗོད་
པར་བྱེད་པ་ལ། གཞན་ལ་བསྟན་པར་བྱ་ཉིད་ཕྱིར། །ཞེས་སོགས་རྐང་པ་
གསུམ་བྱུང་། གཉིས་པ་ལ་མདོར་བསྟན་པ་དང༌། རྒྱས་པར་བཤད་པ་གཉིས།
དང་པོ་འཆད་པར་བྱེད་པ་ལ། དེ་སྤངས་ཕྱིར་བདག་མཐོང་བའི་ཚིག །ཅེས་པ་
འདི་བྱུང་། གཉིས་པ་ལ་སྤྱིར་འགག་པ་དང་སོ་སོར་འགག་པ་གཉིས། དང་ངོ་
ནི། འོ་ན། སྐྱེ་འཇིག་ཅན་དེ་བློ་བདེ་སེམས་མེད་དུ་སྒྲུབ་པའི་རྟགས་ཡང་དག་

ཡིན་པ་འགོག་པ་ལ། དངོས་སྟོབས་ཡུལ་ལ་ལུང་སྒྲུབ་བྱེད་ཡང་དག་ཏུ་འཇུག་
པ་འགོག་པའི་རྒྱུ་མཚན་གང་ཞེ་ན། དེ་ལྟར་འགོག་དགོས་པའི་རྒྱུ་མཚན་ཡོད་
དེ། དངོས་སྟོབས་ཡུལ་ལ་ལུང་སྒྲུབ་བྱེད་ཡང་དག་ཏུ་འཇུག་པ་མ་ཁེགས་ན།
སྐྱེ་འཇིག་ཅན་དེ་བློ་བདེ་སེམས་མེད་དུ་སྒྲུབ་པའི་རྟགས་ཡང་དག་ཡིན་པ་མི་
ཁེགས། དེ་མ་ཁེགས་ན། སངས་རྒྱས་པའི་ལུང་དེ་བློ་བདེ་སྐྱེ་འཇིག་ཅན་དུ་
སྒྲུབ་པའི་རྟགས་ཡང་དག་ཡིན་པ་མི་ཁེགས། དེ་མ་ཁེགས་ན། སངས་རྒྱས་པའི་
ལུང་ལས་བློ་བདེ་སྐྱེ་འཇིག་ཅན་དུ་གྲུབ་པའི་( ༡༠ན) རྒྱུ་མཚན་གྱིས་སྐྱེ་འཇིག་
ཅན་གྱི་རྟགས་ཀྱིས་བློ་བདེ་སེམས་མེད་དུ་སྒྲུབ་པའི་ཕྱོགས་ཆོས་གྲུབ་པ་མི་
ཁེགས། དེ་མ་ཁེགས་ན་སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་རྟགས་
ཡང་དག་ཡིན་པ་མི་ཁེགས་པའི་ཕྱིར། འོ་ན། དངོས་སྟོབས་ཡུལ་ལ་ལུང་སྒྲུབ་
བྱེད་ཡང་དག་ཏུ་འཇུག་པ་འགོག་པའི་ཚུལ་དེ་གང་ཞེ་ན། སངས་རྒྱས་པའི་
ལུང་དེ་བློ་བདེ་སྐྱེ་འཇིག་ཅན་དུ་སྒྲུབ་པའི་རྟགས་ཡང་དག་མ་ཡིན་པར་ཐལ།
སངས་རྒྱས་པའི་ལུང་དོན་ལ་དཔྱད་པས་དག་མ་དག་བརྟག་པ་ལས། དཔྱད་
པས་དག་པ་ན་དཔྱད་པ་གསུམ་གྱིས་དག་པའི་ལུང་དེ་ཤིན་ཏུ་ལྐོག་འགྱུར་
སྟོན་པའི་ལུང་། རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་རྟགས་ཡང་
དག་ཏུ་ཁས་ལེན་པའི་ཕྱིར། ཞེས་འཆད་པར་བྱེད་པ་ལ། ཡོངས་བརྟག་ཡོངས་
སུ་ལེན་པའི་ཕྱིར། །ཞེས་སོགས་རྐང་པ་གསུམ་བྱུང༌། དེ་ལྟར་བྱས་པ་ལ་ཁོ་ན་
རེ། དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཡང་དག་ཏུ་འཇུག་པ་
ཡིན་ནོ། །ཞེ་ན། འོ་ན། བློ་བདེ་སེམས་མེད་ལ་དངོས་སྟོབས་རྗེས་དཔག་འཇལ་
བྱེད་དང་། བློ་བདེ་སེམས་པ་ཅན་ལ། དངོས་སྟོབས་རྗེས་དཔག་གནོད་བྱེད་དུ་
འཇུག་པ་མ་ཡིན་པར་ཐལ། བློ་བདེ་སེམས་མེད་དུ་སྟོན་པའི་གྲངས་ཅན་གྱི་
ལུང་ལས་བློ་བདེ་སེམས་མེད་དུ་གྲུབ། བློ་བདེ་སེམས་པ་ཅན་དུ་སྟོན་པའི་
སངས་རྒྱས་པའི་ལུང་ལས་དེ་སེམས་པ་ཅན་དུ་གྲུབ་པའི་ཕྱིར་ཏེ། དངོས་

སྟོབས་རྗེས་དཔག་གི་ཡུལ་ལ་ལུང་( ༡༠༠) སྒྲུབ་བྱེད་ཡང་དག་ཏུ་འཇུག་པའི་
ཕྱིར། རྟགས་ཁས་ཞེས་འཆད་པར་བྱེད་པ་ལ དེར་ནི་རྗེས་དཔག་འཇུག་མི་
འགྱུར། །ཞེས་པ་འདི་བྱུང༌། །གཉིས་པ་ལ་སངས་རྒྱས་པའི་ལུང་དེ་བློ་བདེ་སྐྱེ་
འཇིག་ཅན་དུ་སྒྲུབ་པའི་རྟགས་ཡང་དག་ཡིན་པ་འགོག་པའི་རིགས་པ། སྐྱེ་
འཇིག་ཅན་བློ་བདེ་སེམས་མེད་དུ་སྒྲུབ་པའི་རྟགས་ཡང་དག་ཡིན་ན། གྲངས་
ཅན་རང་ལུགས་ལ་འགོད་རྒྱུ་ཡོད་པར་ཐལ་བའི་རིགས་པ། དེ་ལྟར་ཡིན་ན།
རྟགས་ཡང་དག་དང་རྟགས་ལྟར་སྣང་གི་རྣམ་བཞག་མི་འཐད་པར་ཐལ་བའི་
རིགས་པ། རྟགས་ཡང་དག་གི་ངོ་བོའི་སྒོ་ནས་དེ་དེ་སྒྲུབ་ཀྱི་རྟགས་ཡང་དག་
ཡིན་པ་འགོག་པའི་རིགས་པ། བསྒྲུབ་བྱ་རྟོགསཔའི་རྗེས་དཔག་མེད་པའི་སྒོ་
ནས་དེ་ལྟར་འགོག་པའི་རིགས་པ། རྟགས་ཡང་དག་གི་གྲངས་ངེས་ཀྱི་སྒོ་ནས་
དེ་ལྟར་འགོག་པའི་རིགས་པ། རྟགས་ཆོས་ཀྱི་འབྲེལ་བའི་སྒོ་ནས་དེ་ལྟར
འགོག་པའི་རིགས་པ་བདུན་ཡོད་པའི་ཕྱིར། དང་པོ་ནི། འོ་ན། སངས་རྒྱས
པའི་ལུང་དེ་བློ་བདེ་སྐྱེ་འཇིག་ཅན་དུ་སྒྲུབ་པའི་རྟགས་ཡང་དག་མ་ཡིན་པར་
ཐལ། སངས་རྒྱས་པའི་ལུང་དོན་ལ་གནོད་པའི་ཕྱིར་དུ། བློ་བདེ་སེམས་མེད་དུ་
སྒྲུབ་པའི་རྟགས་ཡང་དག་འགོད་རིགས་པའི་ཕྱིར། རྟགས་ཁས། ཞེས་འཆད་
པར་བྱེད་པ་ལ། ལུང་ལ་གནོད་ཕྱིར་གཞན་ལ་ནི། །ཞེས་སོགས་རྐང་པ་བཞི་
བྱུང་། དེ་ལྟར་བྱས་པ་ལ། ཁོ་ན་རེ། སངས་རྒྱས་པའི་ལུང་དེ་བློ་བདེ་སྐྱེ་འཇིག་
ཅན་དུ་སྒྲུབ་པའི་རྟགས་ཡང་དག་མ་ཡིན་ཀྱང་། སངས་རྒྱས་པའི་ངོར་དེ་དེ་
སྒྲུབ་ཀྱི་རྟགས་ཡང་དག་ཡིན་ཏེ། སངས་རྒྱས་( ༡༡ན) པས་དེ་དེ་སྒྲུབ་ཀྱི་རྟགས་
ཡང་དག་ཏུ་ཁས་བླངས་པའི་ཕྱིར། ཞེས་པའི་འདོད་པ་བརྗོད་པར་བྱེད་པ་ལ།
གལ་ཏེ་ལུང་དེ་ལྡན་ལ་གྲུབ། །ཅེ་ན། ཞེས་པ་འདི་བྱུང༌། འོ་ན། སངས་རྒྱས་
པས་དེ་དེ་སྒྲུབ་ཀྱི་རྟགས་ཡང་དག་ཏུ་ཁས་བླངས་པའི་རྒྱུ་མཚན་གྱིས། སངས་
རྒྱས་པའི་ངོར་དེ་དེ་སྒྲུབ་ཀྱི་རྟགས་ཡང་དག་ཡིན་པར་ཐལ་བའི་སྐྱོན་མེད་དེ།

སངས་རྒྱས་པས་དེ་དེ་སྒྲུབ་ཀྱི་རྟགས་ཡང་དག་ཏུ་ཁས་མ་བླངས་པའི་ཕྱིར།
ཞེས་འཆད་པར་བྱེད་པ་ལ། གང་གི་ལུང་གང་ཡིན། ཞེས་པ་འདི་བྱུང་། དེར་
ཡང་མ་ཟད་ཁོ་ལ་ཁས་བླངས་ནང་འགལ་གྱི་སྐྱོན་སྟོན་པ་ལ། རིགས་པ་གཉིས་
ཡོད་པའི་རིགས་པ་དང་པོ་ནི། འོ་ན། སངས་རྒྱས་པའི་ལུང་དེ་སངས་རྒྱས་
པའི་ངོར་བློ་བདེ་སྐྱེ་འཇིག་ཅན་དུ་སྒྲུབ་པའི་རྟགས་ཡང་དག་མ་ཡིན་པར་
ཐལ། སངས་རྒྱས་པའི་ལུང་དོན་ལ་ཚད་མས་གནོད་པའི་ཕྱིར། རྟགས་གསལ་
ཁས། ཞེས་འཆད་པར་བྱེད་པ་ལ། ཚད་མས་གནོད་པར་གྱུར་པ་ཡི། །ཞེས་
སོགས་རྐང་པ་གཉིས་བྱུང༌། རིགས་པ་གཉིས་པ་ནི། འོ་ན་སངས་རྒྱས་པའི་
ལུང་ལས། བློ་བདེ་སྐྱེ་འཇིག་ཅན་དུ་བཤད་པའི་རྒྱུ་མཚན་གྱིས། སངས་རྒྱས་
པའི་ལུང་དེ་སངས་རྒྱས་པའི་ངོར་བློ་བདེ་སྐྱེ་འཇིག་ཅན་དུ་སྒྲུབ་པའི་རྟགས་
ཡང་དག་མ་ཡིན་པར་ཐལ། སངས་རྒྱས་པའི་ལུང་དེ་ལུང་ཚད་མ་མ་ཡིན་པའི་
ཕྱིར། རྟགས་གསལ་ཁས་བླངས། ཞེས་འཆད་པར་བྱེད་པ་ལ། དེ་དང་འགལ་
བ་ཁས་ལེན་པ་ཞེས་སོགས་( ༡༡་) རྐང་པ་བཞི་བྱུང༌། རིགས་པ་གཉིས་པ་ནི།
འོ་ན། སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་བསྒྲུབ་པའི་སྒྲུབ་
བྱེད་ཡང་དག་དེ། སངས་རྒྱས་པ་ལ་སྟོན་རིགས་པར་ཐལ། གྲངས་ཅན་དེ་སྐོར་
གྱི་སྔ་རྒོལ་ཡང་དག་དང་། སངས་རྒྱས་པ་དེ་སྐོར་གྱི་ཕྱི་རྒོལ་ཡང་དག་ཡིན་
པའི་ཕྱིར། རྟགས་ཁས། ཞེས་འཆད་པར་བྱེད་པ་ལ། རང་རྟོགས་གང་
བྱུང་གྱུར་པ། །ཞེས་སོགས་རྐང་པ་གཉིས་བྱུང༌། དེ་ལྟར་བྱས་པ་ལ་ཁོ་ན་རེ།
སྐྱོན་མེད་དེ། ངེད་ཀྱིས་ནི་གྲངས་ཅན་གྱི་ལུང་ལ་བརྟེན་ནས་བློ་བདེ་སེམས་
མེད་དུ་རྟོགས། ཁྱོད་སངས་རྒྱས་པས་ངེད་གྲངས་ཅན་གྱི་ལུང་ལུང་ཚད་མར་
ཁས་མི་ལེན་པའི་ཕྱིར། ཞེ་ན། གྲངས་ཅན་གྱི་ལུང་དེ་ལུང་ཚད་མ་ཡིན་ནམ་
མིན། མིན་ན་དེ་བློ་བདེ་སེམས་མེད་དུ་སྒྲུབ་པའི་སྒྲུབ་བྱེད་ཡང་དག་ཡིན་པ་
འགལ། ཡིན་ན་གྲངས་ཅན་གྱི་ལུང་དེ་སངས་རྒྱས་པ་ལ་བློ་བདེ་སེམས་མེད་དུ་

སྒྲུབ་པའི་སྒྲུབ་བྱེད་ཡང་དག་ཏུ་སྟོན་རིག་པར་ཐལ། །གྲངས་ཅན་དེ་སྐོར་གྱི་
སྔ་རྒོལ་ཡང་དག་དང་སངས་རྒྱས་པ་དེ་སྐོར་གྱི་ཕྱི་རྒོལ་ཡང་དག་ཡིན་པ་གང་
ཞིག །གྲངས་ཅན་གྱི་ལུང་དེ་དེ་སྐོར་གྱི་སྒྲུབ་བྱེད་ཡང་དག་ཡིན་པའི་ཕྱིར།
རྟགས་ཁས། ཞེས་འཆད་པར་བྱེད་པ་ལ། རིགས་པ་གང་གིས་ལུང་འཛིན་པ། །
ཞེས་སོགས་རྐང་པ་གཉིས་བྱུང༌། དེ་ལྟར་བྱས་པ་ལ། ཁོ་ན་རེ། སྐྱོན་མེད་དེ།
ངེད་ཀྱི་བློ་བདེ་སེམས་མེད་དུ་རྣལ་འབྱོར་མངོན་སུམ་ལ་བརྟེན་ནས་རྟོགས་
པ་ཡིན་ནོ། །ཞེ་ན། འོ་ན། བློ་བདེ་སེམས་མེད་དུ་རྟོགས་པའི་རྣལ་འབྱོར་
མངོན་སུམ་ཐོབ་( ༡༢ན) པའི་ཐབས་དེ།གྲངས་ཅན་གྱིས་སངས་རྒྱས་པ་ལ
སྟོན་རིག་པར་ཐལ། གྲངས་ཅན་དེ་སྐོར་གྱི་སྔ་རྒོལ་ཡང་དག་དང་།སངས
རྒྱས་པ་དེ་སྐོར་གྱི་ཕྱི་རྒོལ་ཡང་དག་གང་ཞིག །གྲངས་ཅན་གྱི་བློ་བདེ་སེམས
མེད་དུ་རྣལ་འབྱོར་མངོན་སུམ་ལ་བརྟེན་ནས་རྟོགས། སངས་རྒྱས་པ་ལ་རྣལ
འབྱོར་མངོན་སུམ་སྒྲུབ་པའི་ཐབས་གོ་བའི་ནུས་པ་ཡོད་པའི་ཕྱིར། ཞེས་
འཆད་པར་བྱེད་པ་ལ། སྔར་ནས་སྒྲུབ་བྱེད་གང་དག་གིས། །ཞེས་སོགས་རྐང་
པ་བཞི་བྱུང་། དེ་ལྟར་བྱས་པ་ལ། ཁོ་ན་རེ། སྐྱོན་མེད་དེ། རྣལ་འབྱོར་མངོན་
སུམ་ཐོབ་པའི་ཐབས་མེད་དོ། །ཟེར་ན། འོ་ན། བློ་བདེ་སེམས་མེད་དེ། བསྒྲུབ་
བྱ་ཡང་དག་དང་། ། རྣལ་འབྱོར་མངོན་སུམ་དེ་ལྟར་སྒྲུབ་པའི་སྒྲུབ་བྱེད་ཡང་
དག་ཡིན་པ་དེ་མི་འཐད་པར་ཐལ། རྣལ་འབྱོར་མངོན་སུམ་ཐོབ་པའི་ཐབས་
མེད་པའི་ཕྱིར། རྟགས་ཁས། ཞེས་འཆད་པར་བྱེད་པ་ལ། གང་ཡང་འབྲེལ་བ་
རྣམ་ཆད་ཅན། །ཞེས་སོགས་རྐང་པ་བཞི་བྱུང༌། རིགས་པ་གསུམ་པ་ནི། འོ་ན།
བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་དང་། མིག་ཤེས་ཀྱི་གཟུང་
བྱ་སྒྲ་མི་རྟག་པར་སྒྲུབ་པའི་རྟགས་ལྟར་སྣང་ཡིན་པ་ལ་སོགས་པའི་རྣམ་
བཞག་མི་འཐད་པར་ཐལ། སྐྱེས་བུ་ཐ་མལ་པའི་རང་རང་གི་འདོད་པའི་
དབང་གིས་རྟགས་ཡང་དག་དང༌། རྟགས་ལྟར་སྣང་གི་རྣམ་བཞག་སོ་སོར་

འཇོག་ནུས་པའི་ཕྱིར་ཏེ། ཕྱོགས་ཆོས་སྔ་རྒོལ་གྱི་ཚད་མས་མ་གྲུབ་པར་ཕྱི་རྒོལ་
གྱི་ཁས་( ༡༢༠) བླངས་པ་ཙམ་གྱིས་གཞན་དོན་སྐབས་ཀྱི་རྟགས་ཡང་དག་ཏུ་
འགྱུར་བ་ཡོད་པའི་ཕྱིར། རྟགས་ཁས། ཞེས་འཆད་པར་བྱེད་པ་ལ། སྐྱེས་བུའི་
བསམ་པའི་དབང་གིས་ནི། །ཞེས་སོགས་རྐང་པ་བཞི་བྱུང་། རིགས་པ་བཞི་པ་
ནི། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་རྟགས་ཡང་དག་མ་ཡིན་
པར་ཐལ། དེ་དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་
རྟགས་ཡང་དག་ཡིན་ན། དེ་སྒྲུབ་ཀྱི་ཚུལ་གསུམ་ཡིན་དགོས་པའི་ཕྱིར། ཞེས་
འཆད་པར་བྱེད་པ་ལ། དོན་ཡོད་ཤེས་ལ་ལྟོས་བཅས་ཡིན། །ཞེས་སོགས་རྐང་
པ་གཉིས་བྱུང་། རིགས་པ་ལྔ་པ་ནི། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་
པའི་རྟགས་ཡང་དག་མ་ཡིན་པར་ཐལ། དེའི་རྟགས་ཀྱིས་བློ་བདེ་སེམས་མེད་
དུ་སྒྲུབ་པའི་བསྒྲུབ་བྱ་རྟོགས་པའི་རྗེས་དཔག་མེད་པའི་ཕྱིར། ཞེས་འཆད་
པར་བྱེད་པ་ལ། ཡོད་ཀྱང་དངོས་དང་འབྲེལ་མེད་པའི། །ཞེས་སོགས་རྐང་པ་
གཉིས་བྱུང་། རིགས་པ་དྲུག་པ་ནི། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་
པའི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་དུ་ཐལ།
དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་མི་ནུས་ཏེ། དེ་རྣམས་རེ་
རེ་ནས་མ་ཡིན་པའི་ཕྱིར། ཞེས་འཆད་པར་བྱེད་པ་ལ། རང་བཞིན་དང་ནི་
འབྲས་བུ་འམ། །ཞེས་སོགས་རྐང་པ་གཉིས་བྱུང༌། རིགས་པ་བདུན་པ་ནི། འོ་
ན། གྲངས་ཅན་ཁྱོད་རང་གིས་སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་
མེད་དུ་སྒྲུབ་པའི་རྟགས་ཡང་དག་གི་རྟགས་ཆོས་ཀྱི་( ༡ ༣ན)འབྲེལ་བ་ཚད་
དེ་སྐོར་གྱི་རྟགས་ཡང་དག་གི་རྟགས་ཆོས་ཀྱི་འབྲེལ་བ་མས་གྲུབ་པར་ཐལ།
ཡོད་པ་གང་ཞིག །གྲངས་ཅན་དེ་སྐོར་གྱི་སྔ་རྒོལ་ཡང་དག་དང་སངས་རྒྱས་
པ་དེ་སྐོར་གྱི་ཕྱི་རྒོལ་ཡང་དག་ཡིན་པའི་ཕྱིར།ཞེས་འཆད་པར་བྱེད་པ་ལ།
འབྲེལ་དེ་དངོས་ལ་གྲུབ་ཡིན་ན། །ཞེས་སོགས་རྐང་པ་གཉིས་བྱུང་། དེ་ལྟར་

བྱས་པ་ལ་ཁོ་ན་རེ། དེ་སྐོར་གྱི་རྟགས་ཡང་དག་གི་རྟགས་ཆོས་ཀྱི་འབྲེལ་བ་
མེད་པ་ཡིན་ནོ། །ཟེར་ན། འོ་ན། སངས་རྒྱས་པས་ཀྱང་། སྐྱེ་འཇིག་ཅན་གྱི་
རྟགས་ལས་བློ་བདེ་སེམས་མེད་དུ་རྟོགས་པ་མི་རིག་པར་ཐལ། དེ་སྐོར་གྱི་
རྟགས་ཡང་དག་གི་རྟགས་ཆོས་ཀྱི་འབྲེལ་བ་མེད་པའི་ཕྱིར། རྟགས་ཁས། ཞེས་
འཆད་པར་བྱེད་པ་ལ། གཞན་གྱིས་ཀྱང་གཞན་ལས་རྟོགས་པར། །མི་རིགས་
ཞེས་པ་འདི་གསུངས་སོ། །
༈ མཐའ་དཔྱད་པ་ལ། ཁོ་ན་རེ། གྲངས་ཅན་གྱིས་སྐྱེ་འཇིག་ཅན་གྱི་རྟགས་
ཀྱིས་བློ་བདེ་སེམས་མེད་དུ་སྒྲུབ་པའི་རྗེས་ཁྱབ། གཟུགས་སོགས་དེ་ཙམ་ལྔའི་
སྟེང་དུ་གྲུབ་པར་ཁས་ལེན་ནོ། །ཟེར་ན། དེས་དེ་སྐོར་གྱི་རྗེས་ཁྱབ་ཁས་ལེན་
པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེས་སྐྱེ་འཇིག་
ཅན་དེ་སྒྲུབ་ཀྱི་ལྡོག་ཁྱབ་རྐྱང་པ་ཅན་གྱི་རྟགས་ཡང་དག་ཏུ་ཁས་ལེན་པའི་
ཕྱིར། དེས་ལྡོག་ཁྱབ་རྐྱང་པ་ཅན་གྱི་རྟགས་ཡང་དག་ཅིག་ཁས་ལེན་པའི་ཕྱིར།
གཞན་ཡང་། གྲངས་ཅན་དེས། གཟུགས་སོགས་དེ་ཙམ་ལྔ་དེ་སྐོར་གྱི་རྟགས་
ཆོས་(༡༣བ)གཉིས་ལྡན་གྱི་མཐུན་དཔེ་ཡང་དག་ཏུ་ཁས་ལེན་པར་ཐལ། དེས་
དེ་སྐོར་གྱི་རྗེས་ཁྱབ། གཟུགས་སོགས་དེ་ཙམ་ལྔའི་སྟེང་དུ་གྲུབ་པར་ཁས་ལེན
པའི་ཕྱིར། འདོད་ན། དེས་གཟུགས་སོགས་དེ་ཙམ་ལྔ་སྐྱེ་འཇིག་ཅན་དུ་ཁས
ལེན་པར་ཐལ་ལོ། །འདོད་ན། དེས་དེ་འཇིག་པར་ཁས་ལེན་པར་ཐལ་ལོ།
འདོད་མི་ནུས་ཏེ། དེས་དེ་རྟག་པར་ཁས་ལེན་པའི་ཕྱིར། ཁ་ཅིག་ན་རེ། གྲངས་
ཅན་དེས་སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་སྒྲུབ་པའི་
ཕྱོགས་ཆོས་སངས་རྒྱས་པའི་ལུང་གིས་གྲུབ་པར་ཁས་ལེན་ནོ། །ཞེ་ན། གྲངས་
ཅན་དེས་དེ་སྐོར་གྱི་ཕྱོགས་ཆོས་གྲུབ་པར་ཁས་ལེན་པར་ཐལ། དམ་བཅའ་
འཐད་པའི་ཕྱིར། འདོད་ན། དེས་བློ་བདེ་སྐྱེ་འཇིག་ཅན་དུ་ཁས་ལེན་པར་ཐལ།
འདོད་པའི་ཕྱིར། འདོད་ན། དེས་དེ་འཇིག་པར་ཁས་ལེན་པར་ཐལ་ལོ། །

འདོད་མི་ནུས་ཏེ། དེས་དེ་རྟག་པར་ཁས་ལེན་པའི་ཕྱིར། གཞན་ཡང་། སངས་
རྒྱས་པས་སྒྲ་རྟག་པར་ཁས་ལེན་པ་དེ་སྒྲ་རྟག་སྟོན་གྱི་ལུང་གིས་གྲུབ་པར་ཁས་
ལེན་པར་ཐལ། གྲངས་ཅན་གྱིས་བློ་བདེ་སྐྱེ་འཇིག་ཅན་དེ་སངས་རྒྱས་པའི་
ལུང་གིས་གྲུབ་པར་ཁས་ལེན་པའི་ཕྱིར། དེས་སྐྱེ་འཇིག་ཅན་གྱི་རྟགས་ཀྱིས་བློ་
བདེ་སེམས་མེད་དུ་སྒྲུབ་པའི་ཕྱོགས་ཆོས་དེའི་ལུང་གིས་གྲུབ་པར་ཁས་ལེན་
པའི་ཕྱིར། རྟགས་ཁས། འདོད་ན། སྒྲ་རྟག་པ་དེ་སྒྲ་རྟག་སྟོན་གྱི་ལུང་གིས་གྲུབ་
པར་ཐལ། འདོད་པའི་ཕྱིར། འདོད་ན། སྒྲ་རྟག་པ་དེ་སྒྲ་རྟག་པ་ཞེས་པའི་ཚིག་
གིས་( ༡༤ན) གྲུབ་པར་ཐལ། འདོད་པའི་ཕྱིར། འདོད་ན། རྟག་དངོས་དེ་རྟག་
དངོས་ཞེས་པའི་ཚིག་གིས་གྲུབ་པར་ཐལ་ལོ། །བྱས་པ་ལ་ཁོ་ན་རེ། སྒྲ་རྟག་པ་
དེ་སྒྲ་རྟག་སྟོན་གྱི་ལུང་གིས་གྲུབ་པར་ཐལ།དེ་སྒྲ་རྟག་པར་ཁས་བླང་བའི་
ཁས་བླང་གིས་གྲུབ་པའི་ཕྱིར་ཏེ། དེ་སྒྲ་ཆོས་ཅན། མ་བྱས་པར་ཐལ། རྟག་པའི་
ཕྱིར་ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་
དག་ཏུ་སོང་བའི་གང་ཟག་གིས་ཁས་བླང་གིས་གྲུབ་པའི་ཕྱིར་ཏེ། དེ་འདྲའི་
ཐལ་འགྱུར་གྱི་རྟགས་དེ་འདྲའི་གང་ཟག་གི་ཁས་བླང་གིས་གྲུབ་པའི་ཕྱིར་ཏེ།
དེ་འདྲའི་ཐལ་འགྱུར་དེ་དེ་འདྲའི་གང་ཟག་དེ་ལ་རྟགས་ཁས་བླངས་ཀྱིས་
གྲུབ་པའི་ཐལ་འགྱུར་ཡིན་པའི་ཕྱིར་ན། མ་ཁྱབ་སྟེ། འོ་ན། དེ་འདྲའི་ཐལ་
འགྱུར་གྱི་རྟགས་ཡོད་པར་ཐལ། དེ་འདྲའི་ཐལ་འགྱུར་གྱི་རྟགས་གྲུབ་པའི་
ཕྱིར་ཏེ། དེའི་རྟགས་དེ་དེ་འདྲའི་ཐལ་འགྱུར་སྒྲུབ་བྱེད་ཡང་དག་འཕེན་པའི་
ཐལ་འགྱུར་ཡང་དག་ཏུ་སོང་བའི་གང་ཟག་དེས་གྲུབ་པའི་ཕྱིར་ཏེ། དེ་འདྲའི་
ཐལ་འགྱུར་དེ་གང་ཟག་དེ་ལ་རྟགས་གྲུབ་པའི་ཐལ་འགྱུར་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་དེ་འདྲའི་གང་ཟག་ལ་རྟགས་མ་གྲུབ་ཀྱི་ལན་
མི་ཐེབ་པའི་ཐལ་འགྱུར་ཡིན་པའི་ཕྱིར་ཏེ། དེ་དེ་འདྲའི་གང་ཟག་ལ་རྟགས་
དངོས་འགལ་དུ་སོང་བའི་ཐལ་འགྱུར་ཡིན་པའི་ཕྱིར་ཏེ། དེ་དེ་འདྲའི་གང་
་

ཟག་ལ་འཁོར་གསུམ་དངོས་འགལ་དུ་སོང་བའི་ཐལ་འགྱུར་ཡིན་པའི་ཕྱིར།
ཁ་ཅིག་( ༡༤༠) ན་རེ། རང་གིས་མཐོང་དོན་རབ་གསལ་བྱེད། །ཅེས་པའི་དོན་
དུ་བསམས་ནས། གཏན་ཚིགས་རྣམ་དག་ཡིན་ན། རང་གི་བསྟན་བྱར་གྱུར་
པའི་ཚུལ་གསུམ་གསལ་བར་སྟོན་པའི་ངག་ཡིན་པས་ཁྱབ་ཟེར་ན། དེ་མ་ཁྱབ་
པར་ཐལ། རང་ཡུལ་གསལ་བར་སྟོན་པའི་ངག་མེད་པའི་ཕྱིར་ཏེ། རང་ཡུལ་
གསལ་བར་འཛིན་པའི་རྟོག་པ་མེད་པའི་ཕྱིར་ཏེ། གསལ་སྣང་ཅན་གྱི་རྟོག་པ་
མེད་པའི་ཕྱིར་ཏེ། གསལ་སྣང་ཅན་གྱི་ཤེས་པ་ཡིན་ན། རྟོག་མེད་ཀྱི་ཤེས་པ་
ཡིན་དགོས་པའི་ཕྱིར། ཞེས་འཆད་པར་བྱེད་པ་ལ། གཉིད་ལོག་པའམ་སད་པ་
ན། །ཞེས་སོགས་རྐང་པ་ཕྱེད་དང་གསུམ་གསུངས་པའི་ཕྱིར། ཁ་ཅིག་ན་རེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་རང་ཉིད་འགོད་པ་
སྐབས་སུ་བབས་པའི་ཕྱི་རྒོལ་ཡང་དག་ལ་ལྷག་ཆད་མེད་པར་སྟོན་པའི་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཡན་ལག་གཉིས་ལྡན་གྱི་ངག་རྣམ་དག་
དེ། དེ་སྐོར་གྱི་སྒྲུབ་ངག་ཡང་དག་གི་མཚན་ཉིད། ཟེར་ན། སྒྲ་ཆོས་ཅན། མི་
རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་གྲུབ་སྟེ། དང་པོ་གང་ཞིག །ཕྱི་མ་ཡིན་པའི་ཕྱིར།
དང་པོ་གྲུབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་གཞན་དོན་སྐབས་
ཀྱི་རྟགས་སྦྱོར་རྣམ་དག་ཡིན་པའི་ཕྱིར། གཉིས་པ་གྲུབ་ཏེ། བྱས་རྟགས་ཀྱིས་དེ་
གྲུབ་ཀྱི་ཕྱོགས་ཆོས་དང་ཁྱབ་འབྲེལ་དངོས་སུ་བརྗོད་པའི་བྱས་རྟགས་ཀྱིས་དེ་
སྒྲུབ་ཀྱི་སྦྱོར་ངག་རྣམ་དག་༥༡༥ན) ཡིན་པའི་ཕྱིར། རྩ་བར་འདོད་མི་ནུས་ཏེ་
སྒྲ་མི་རྟག་པ་དངོས་སུ་བརྗོད་པའི་ངག་ཡིན་པའི་ཕྱིར།ཁ་ཅིག་ན་རེ། སྒྲ་བློ
དོན་གསུམ་གྱི་སྐྱོན་གང་རུང་དང་བྲལ་བའི་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་གཏན་ཚིགས་དེ། དེ་སྐོར་གྱི་སྒྲུབ་ངག་ཡང་དག་གི་མཚན་ཉིད། ཟེར་
ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཆོས་ཅན།

མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། དང་པོ་གང་ཞིག །ཕྱི་མ་ཡིན
པའི་ཕྱིར། དང་པོ་གྲུབ་སྟེ། སྒྲ་སྐྱོན་དང་ཡང་བྲལ། བློ་སྐྱོན་དང་ཡང་བྲལ།
དོན་སྐྱོན་དང་ཡང་བྲལ་བའི་ཕྱིར། དང་པོ་གྲུབ་སྟེ། སྒྲ་སྐྱོན་དང་བཅས་པའི་
དེ་སྐོར་གྱི་སྒྲུབ་ངག་ཡང་དག་མེད་པའི་ཕྱིར་ཏེ། ཕྱི་མ་གཉིས་རིགས་འགྲེ། རྩ་
རྟགས་གཉིས་པ་གྲུབ་སྟེ། དེ་སྐོར་གྱི་སྒྲུབ་ངག་ཡིན་པའི་ཕྱིར། འདོད་མི་ནུས་
ཏེ། དེ་སྐོར་གྱི་ཚུལ་གསུམ་དངོས་སུ་བརྗོད་པའི་ངག་ཡིན་པའི་ཕྱིར། བྱས་པ་
ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་དེ་
དེ་ཁོ་རང་དུ་ཐལ། དེ་སྐོར་གྱི་ཆོས་མཐུན་སྦྱོར་གྱི་སྒྲུབ་ངག་ཡང་དག་དེ་ཡང་
ཁོ་ཁོ་རང་ཡིན། དེ་སྐོར་གྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་དེ་
ཁོ་ཁོ་རང་ཡིན་པའི་ཕྱིར་ན་མ་ཁྱབ། རྟགས་གཉིས་ཀ་གྲུབ་སྟེ། བྱས་ན་མི་རྟག་
པས་ཁྱབ། ཅེས་སོགས་ཀྱི་སྒྲུབ་ངག་ཡང་དག་དེ་ཁོ་ཁོ་རང་ཡིན་པའི་ཕྱིར།
རྟག་ན་མ་བྱས་པས་ཁྱབ་ཅེས་སོགས་ཀྱི་སྒྲུབ་ངག་ཡང་དག་དེ་ཡང་ཁོ་ཁོ་རང་
( ༡༥བ) ཡིན་པའི་ཕྱིར། གཞན་ཡང་། དེ་སྐོར་གྱི་སྒྲུབ་ངག་ཡང་དག་དེ་ཁོ་ཁོ་
རང་ཡིན་པར་ཐལ། དེ་སྐོར་གྱི་སྒྲུབ་བྱེད་ཡང་དག་འཕེན་པའི་ཐལ་འགྱུར་
ཡང་དག་དེ་ཁོ་ཁོ་རང་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྐོར་གྱི་
རྟགས་ཡང་དག་འཕེན་པའི་ཐལ་འགྱུར་ཡང་དག་དེ་ཁོ་ཁོ་རང་ཡིན་པའི་
ཕྱིར་ཏེ། དེ་སྐོར་གྱི་རྟགས་ཡང་དག་དེ་དེ་སྐོར་གྱི་རྟགས་ཡང་དག་འཕེན་པའི་
ཐལ་འགྱུར་གྱི་འཕང་བྱ་ཡིན་པའི་ཕྱིར་ཟེར་ན། དེ་སྐོར་གྱི་རྟགས་སྦྱོར་རྣམ་
དག་ཁོ་ཁོ་རང་དུ་ཐལ། དེ་སྐོར་གྱི་སྒྲུབ་བྱེད་ཡང་དག་འཕེན་པའི་ཐལ་འགྱུར་
ཡང་དག་དེ་ཁོ་ཁོ་རང་ཡིན་པའི་ཕྱིར།ཁྱབ་པ་ཁས། འདོད་ན། དེ་སྐོར་གྱི་
རྟགས་སྦྱོར་རྣམ་དག་ཆོས་ཅན། དེ་མ་ཡིན་པར་ཐལ། ཁྱོད་སྒྲ་མི་རྟག་པ་
དངོས་སུ་བརྗོད་ཅིང་དེ་སྐོར་གྱི་ཚུལ་གསུམ་དངོས་སུ་བརྗོད་པའི་ངག་ཡིན་
པའི་ཕྱིར། དང་པོ་གྲུབ་སྟེ། སྒྲ་ཆོས་ཅན། མི་རྟག་སྟེ་བྱས་པའི་ཕྱིར། ཞེས་པའི་

རྟགས་སྦྱོར་དེས་སྒྲ་མི་རྟག་པ་དངོས་སུ་བརྗོད་པའི་ཕྱིར། གཉིས་པ་གྲུབ་སྟེ།
དེ་སྐོར་གྱི་ཚུལ་གསུམ་དེ་དེའི་དངོས་ཀྱི་བརྗོད་བྱ་ཡིན་པའི་ཕྱིར། ཡང་ཁོ་ན་
རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་
སྐབས་སུ་བབས་པའི་གང་ཟག་དེ་དེ་སྐོར་གྱི་སྒྲུབ་ངག་ཡང་དག་དེ་དེ་སྐོར་གྱི་
སྒྲུབ་ངག་ལྟར་སྣང་དུ་འགོད་པ་སྐབས་སུ་བབས་པའི་གང་ཟག་ཏུ་ཐལ། དེ་དེ་
སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་གང་
ཞིག །དེ་དེ་སྐོར་གྱི་( ༡༦ན)སྒྲུབ་ངག་ཡང་དག །དེ་སྐོར་གྱི་སྒྲུབ་ངག་ཡང་དག་
ཏུ་འགོད་པ་སྐབས་སུ་བབས་པའི་དེ་མ་ཡིན་པའི་ཕྱིར་ན་མ་ཁྱབ། འདོད་ན།
བྱས་ན་མི་རྟག་པས་ཁྱབ། ཅེས་སོགས་ཀྱི་སྒྲུབ་ངག་ཡང་དག་འགོད་པ་སྐབས་
སུ་བབས་པའི་གང་ཟག་དེ་བྱས་ན་མི་རྟག་པས་ཁྱབ། ཅེས་སོགས་ཀྱི་སྒྲུབ་ངག་
ཡང་དག་དེ་དེ་འདྲའི་སྒྲུབ་ངག་ལྟར་སྣང་དུ་འགོད་པ་སྐབས་སུ་བབས་པའི་
དེར་ཐལ་ལོ། །གཞན་ཡང་། ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་ཆོས་ཅན། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་སྐྱོན་
ཅན་དུ་ཐལ། དེ་སྐོར་གྱི་སྒྲུབ་ངག་གང་ཞིག །དེ་སྐོར་གྱི་སྒྲུབ་ངག་ཡང་དག་མ
ཡིན་པའི་ཕྱིར། འདོད་ན། དེ་སྐོར་གྱི་སྒྲུབ་ངག་གི་སྐྱོན་དང་བཅས་པར་ཐལ
ལོ། །འདོད་ན། དེ་ཆོས་ཅན། སྒྲ་བློ་དོན་གསུམ་གྱི་སྐྱོན་གང་རུང་དང་བཅས
པར་ཐལ་ལོ། །ཁྱབ་སྟེ། སྒྲུབ་ངག་གི་སྐྱོན་དེ་ལ་སྒྲ་བློ་དོན་གསུམ་གྱི་སྐྱོན་གསུམ་
དུ་གྲངས་ངེས་པའི་ཕྱིར་ཏེ། དེ་ལ་དེ་གསུམ་དུ་འབྱེད་རིགས་པའི་ཕྱིར་ན་མ་
ཁྱབ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ།
རང་ཉིད་འགོད་པ་སྐབས་སུ་བབས་པའི་དེ་སྐོར་གྱི་ཕྱི་རྒོལ་ཡང་དག་ལ། སྒྲ་
སྐྱོན་དང་མི་ལྡན་པའི་སྒོ་ནས་སྟོན་པར་བྱེད་པའི་གཏན་ཚིགས་དེ་དེ་སྐོར་གྱི་
སྒྲུབ་ངག་ཡང་དག་གི་མཚན་ཉིད་ཟེར་ན། དེ་སྐོར་གྱི་སྒྲུབ་ངག་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེ་སྐོར་གྱི་སྒྲུང་

( ༡༦་)ངག་སྒྲ་སྐྱོན་དང་མི་ལྡན་པའི་སྒྲུབ་ངག་གང་ཞིག །དེ་སྐོར་གྱི་ཚུལ་
གསུམ་རང་ཉིད་འགོད་པ་སྐབས་སུ་བབས་པའི་དེ་སྐོར་གྱི་ཕྱི་རྒོལ་ཡང་དག་
ལ་སྟོན་པར་བྱེད་པའི་ངག་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན།
སྒྲ་སྐྱོན་དང་མི་ལྡན་པའི་དེར་ཐལ། ཁྱོད་སྒྲུབ་ངག་གང་ཞིག །བྱས་ན་མི་རྟག་
པས་ཁྱབ་ཅེས་སོགས་ཀྱི་སྒྲུབ་ངག་དེ་ཁྱོད་ཡིན་པའི་ཕྱིར། གཉིས་པ་གྲུབ་སྟེ།
དེ་འགོད་པ་སྐབས་སུ་བབས་པའི་དེ་སྐོར་གྱི་ཕྱི་རྒོལ་ཡང་དག་ཡོད་པ་གང་
ཞིག །དེ་དེ་སྐོར་གྱི་ཚུལ་གསུམ་སྟོན་པའི་སྒྲུབ་ངག་ཡིན་པའི་ཕྱིར། རྩ་བར་
འདོད་མི་ནུས་ཏེ། དེ་སྐོར་གྱི་ཚུལ་གསུམ་དངོས་སུ་བརྗོད་པའི་ངག་ཡིན་པའི་
ཕྱིར། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དེ་
སྐོར་གྱི་ཕྱི་རྒོལ་ཡང་དག་ལ་ལྷག་ཆད་མེད་པར་སྟོན་པའི་དེ་སྐོར་གྱི་གཏན་
ཚིགས་རྣམ་དག་དེ། དེ་སྐོར་གྱི་སྒྲུབ་ངག་ཡང་དག་གི་མཚན་ཉིད། ཟེར་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ན། དེ་སྐོར་
གྱི་ཕྱི་རྒོལ་ཡང་དག་ལ་བཀོད་པའི་དེ་སྐོར་གྱི་སྒྲུབ་ངག་ཡང་དག་ཡིན་དགོས་
པར་ཐལ། དམ་བཅའ་འཐད་པའི་ཕྱིར། འདོད་ན། དེ་སྐོར་གྱི་ཕྱི་རྒོལ་ཡང་
དག་དེ་སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་
ཏུ་ཐལ། འདོད་པའི་ཕྱིར། འདོད་མི་ནུས་ཏེ། དེའི་རྒྱུད་ལ་དེ་སྐོར་གྱི་ཚུལ་
གསུམ་དྲན་པའི་དྲན་ཤེས་ཡོད་པའི་ཕྱིར་ཏེ། དེ་འདྲ་བའི་དྲན་ཤེས་རྒྱུད་ལྡན་
གྱི་དེ་སྐོར་གྱི་ཕྱི་( ༡༧ན)རྒོལ་ཡང་དག་ཡོད་པའི་ཕྱིར། བྱས་པ་ལ་ཁོ་ན་རེ། དེ་
སྐོར་གྱི་སྒྲུབ་ངག་ཡང་དག་ཡིན་ན། དེ་སྐོར་གྱི་ཕྱི་རྒོལ་ཡང་དག་ལ་བཀོད་
པའི་དེ་སྐོར་གྱི་སྒྲུབ་ངག་ཡང་དག་ཡིན་དགོས་པར་ཐལ། དེ་ཡིན་ན། དེ་སྐོར་
གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་ལ་བཀོད་
པའི་དེ་སྐོར་གྱི་སྒྲུབ་ངག་ཡང་དག་ཡིན་དགོས་པའི་ཕྱིར། བྱས་ན་མི་རྟག་པས་
ཁྱབ། ཅེས་སོགས་ཀྱི་སྒྲུབ་ངག་དེ་ཡང་། དེ་ལ་བཀོད་པའི་དེ་སྐོར་གྱི་སྒྲུབ་ངག

ཡང་དག་ཡིན། རྟག་ན་མ་བྱས་པའི་ཁྱབ། ཅེས་སོགས་ཀྱི་སྒྲུབ་ངག་དེ་ཡང་།
དེ་ལ་བཀོད་པའི་དེ་ཡིན་པའི་ཕྱིར། དང་པོ་གྲུབ་སྟེ། དེ་ལ་བཀོད་པའི་དེ་སྐོར་
གྱི་སྒྲུབ་ངག་ཡང་དག་ཡོད་པའི་ཕྱིར་ན་མ་ཁྱབ། གཉིས་པ་གྲུབ་སྟེ། དེ་ལ་དེ་
འདྲ་ཡོད་པའི་ཕྱིར་ན་མ་ཁྱབ། གཞན་ཡང༌། དེ་སྐོར་གྱི་སྒྲུབ་ངག་ཡང་དག་
ཡིན་ན། དེ་སྐོར་གྱི་ཕྱི་རྒོལ་ཡང་དག་ལ་བཀོད་པའི་དེ་སྐོར་གྱི་སྒྲུབ་ངག་ཡང་
དག་ཡིན་དགོས་པར་ཐལ། དེ་ཡིན་ན། དེ་སྐོར་གྱི་སྒྲུབ་ངག་ཡང་དག་འགོད་
པ་པོའི་གང་ཟག་གིས་བཀོད་པའི་དེ་སྐོར་གྱི་སྒྲུབ་ངག་ཡང་དག་ཡིན་དགོས་
པའི་ཕྱིར་ཏེ། དེ་ཡིན་ན། དེས་སྨྲས་པའི་དེ་སྐོར་གྱི་སྒྲུབ་དག་ཡང་དག་ཡིན་
དགོས་པའི་ཕྱིར་ཏེ། སྒྲུབ་ངག་ཡང་དག་ཡིན་ན། སྒྲུབ་ངག་ཡང་དག་འགོད་པ་
པོའི་གང་ཟག་གིས་སྨྲས་པའི་སྒྲུབ་ངག་ཡང་དག་ཡིན་དགོས་པའི་ཕྱིར་ཏེ།
ངག་ཡིན་ན། སྐྱེས་བུས་སྨྲས་པའི་ངག་ཡིན་དགོས་པའི་( ༡༧བ) ཕྱིར་ཏེ། ངག་
ཡིན་ན། སྐྱེས་བུའི་རྒྱུད་ཀྱི་བསྡུས་པའི་ངག་ཡིན་དགོས་པའི་ཕྱིར་ན་མ་ཁྱབ།
རྟགས་གྲུབ་སྟེ། ཤེས་པ་ཡིན་ན། སྐྱེས་བུའི་རྒྱུད་ཀྱི་བསྡུས་པའི་ཤེས་པ་ཡིན་
དགོས་པའི་ཕྱིར། ཁོ་རང་ལ། སེམས་ཙམ་པའི་བསྟན་བཅོས་ཡིན་ན། སེམས་
ཙམ་པས་བརྩམས་པའི་བསྟན་བཅོས་ཡིན་དགོས་པར་ཐལ། ངག་ཡིན་ན།
སྐྱེས་བུས་སྨྲས་པའི་ངག་ཡིན་དགོས་པའི་ཕྱིར། རྟགས་ཁས། འདོད་ན། སེམས་
ཙམ་པའི་གཞུང་ཡིན་ན། སེམས་ཙམ་པས་བརྩམས་པའི་གཞུང་ཡིན་དགོས་
པར་ཐལ། འདོད་པའི་ཕྱིར། འདོད་ན། ཇི་ལྟ་ཇི་ལྟར་དོན་བསམ་པ། །ཞེས་
སོགས་ཀྱི་གཞུང་ཆོས་ཅན། དེར་ཐལ། དེའི་ཕྱིར། འདོད་ན། དེ་འདྲའི་གཞུང་
རྩོམ་པ་པོའི་སེམས་ཙམ་པ་ཡོད་པར་ཐལ་ལོ། །འདོད་མི་ནུས་ཏེ། དེ་རྩོམ་པ་
པོའི་གང་ཟག་དེ་མདོ་སྡེ་པ་ཡིན་པའི་ཕྱིར་ཏེ། དཔལ་ལྡན་ཆོས་གྲགས་དེ་དེ
རྩོམ་པ་པོའི་གང་ཟག་གང་ཞིག །དཔལ་ལྡན་ཆོས་གྲགས་མདོ་སྡེ་པ་ཡིན་པའི
ཕྱིར། གཞན་ཡང་། བཀའ་བརྒྱད་སྟོང་པ་ཆོས་ཅན། སྐྱེས་བུས་བརྩམས་པའི

མདོ་ཡིན་པར་ཐལ། མདོ་ཡིན་པའི་ཕྱིར། ཁྱབ་པ་ཁས། འདོད་ན། སྐྱེས་བུས་
བརྩམས་པའི་བཀའ་བརྒྱད་སྟོང་པ་ཡོད་པར་ཐལ། འདོད་པའི་ཕྱིར། འདོད་
ན། དེ་ཁོ་ཁོ་རང་ཐལ། ཁོ་ཡོད་པའི་ཕྱིར། འདོད་ན། སྐྱེས་བུ་ཆོས་ཅན། ཁྱོད་
ཁྱོད་རང་གིས་བརྩམས་པའི་བཀའ་བརྒྱད་སྟོང་པ་རྩོམ་པ་པོའི་གང་ཟག་
( ༡ ༨ན) ཡིན་པར་ཐལ། ཁྱོད་གང་ཟག་གང་ཞིག ཁྱོད་ཀྱིས་བརྩམས་པའི་
བཀའ་བརྒྱད་སྟོང་པ་དེ་ཁྱོད་ཀྱིས་བརྩམས་པའི་བཀའ་བརྒྱད་སྟོང་པ་ཡིན་
པའི་ཕྱིར། འདོད་ན། དེ་ཆོས་ཅན། བཀའ་བརྒྱད་སྟོང་པ་རྩོམ་པ་པོའི་གང་
ཟག་ཏུ་ཐལ། འདོད་པའི་ཕྱིར། བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་སྒྲུབ་ངག་ཡང་དག་ཡིན་ན། དེ་སྐོར་གྱི་སྒྲུབ་ངག་ཡང་
འགོད་པ་སྐབས་སུ་བབས་པའི་གང་ཟག་ལ་བཀོད་པའི་བྱས་རྟགས་ཀྱིས་དེ་
སྒྲུབ་ཀྱི་སྒྲུབ་ངག་ཡང་དག་ཡིན་དགོས་པར་ཐལ། བྱས་ན་མི་རྟག་པས་ཁྱབ་
ཅེས་སོགས་ཀྱི་སྒྲུབ་ངག་དེ་དེ་ལ་བཀོད་པའི་དེ་སྐོར་གྱི་སྒྲུབ་ངག་ཡང
ཡིན་པའི་ཕྱིར་ཏེ། དེ་དེ་ལ་བཀོད་པའི་དེ་སྐོར་གྱི་སྒྲུབ་ངག་ཡིན། དེ་དེ་ལ་
བཀོད་པའི་དེ་སྐོར་གྱི་སྒྲུབ་ངག་ལྟར་སྣང་མ་ཡིན་པའི་ཕྱིར། དང་པོ་གྲུབ་སྟེ།
དེ་དེ་ལ་དེ་སྐོར་གྱི་སྒྲུབ་ངག་ཏུ་བཀོད་པའི་ཕྱིར། གཉིས་པ་མ་གྲུབ་ན། དེ་ཆོས་
ཅན། དེ་སྐོར་གྱི་སྒྲུབ་ངག་ལྟར་སྣང་དུ་ཐལ། དེ་ལ་བཀོད་པའི་དེ་སྐོར་གྱི་སྒྲུབ་
ངག་ལྟར་སྣང་ཡིན་པའི་ཕྱིར་ན་མ་ཁྱབ་སྟེ། འོ་ན། བྱས་ན་མི་རྟག་པས་ཁྱབ་
ཅེས་སོགས་ཀྱི་སྒྲུབ་ངག་དེ། དཔལ་ལྡན་ཆོས་གྲགས་ལ་བཀོད་པའི་དེ་སྐོར་གྱི་
སྒྲུབ་ངག་ཡང་དག་ཏུ་ཐལ། དེ་དེ་ལ་བཀོད་པའི་དེ་སྐོར་གྱི་སྒྲུབ་ངག་གང་
ཞིག །དེ་དེ་ལ་བཀོད་པའི་དེ་སྐོར་གྱི་སྒྲུབ་ངག་ལྟར་སྣང་མ་ཡིན་པའི་ཕྱིར།
དང་པོ་གྲུབ་སྟེ། དེ་དེ་ལ་དེ་སྐོར་གྱི་སྒྲུབ་ངག་ཏུ་བཀོད་པའི་ཕྱིར་ཏེ། སྒྲ་ཆོས་
( ༡༨བ)ཅན། མི་རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་དེ། དེ་ལ་དེ་སྐོར་
གྱི་རྟགས་སྦྱོར་དུ་བཀོད་པའི་ཕྱིར་ཏེ་བྱས་པ་དེ་དེ་ལ་རྟགས་སུ་བཀོད་པའི་

ཕྱིར། རྩ་རྟགས་གཉིས་པ་མ་གྲུབ་ན། བྱས་ན་མི་རྟག་པས་ཁྱབ་ཅེས་སོགས་ཀྱི་
སྒྲུབ་ངག་དེ་ཆོས་ཅན། དེ་སྐོར་གྱི་སྒྲུབ་ངག་ལྟར་སྣང་དུ་ཐལ། དཔལ་ལྡན་
ཆོས་གྲགས་ལ་བཀོད་པའི་དེ་སྐོར་གྱི་སྒྲུབ་ངག་ལྟར་སྣང་ཡིན་པའི་ཕྱིར། ཁྱབ་
པ་ཁས། རྩ་བར་འདོད་ན། དཔལ་ལྡན་ཆོས་གྲགས་ལ་བཀོད་པའི་དེ་སྐོར་གྱི་
སྒྲུབ་ངག་ཡང་དག་ཡོད་པར་ཐལ་ལོ། །བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ན། དེ་སྐོར་གྱི་སྒྲུབ་ངག་ཡང་
དག་འགོད་པ་པོའི་གང་ཟག་གིས་བཀོད་པའི་དེ་སྐོར་གྱི་སྒྲུབ་ངག་ཡང་དག་
ཡིན་དགོས་པར་ཐལ། དེ་ཡིན་ན། དེ་སྐོར་གྱི་སྔ་རྒོལ་ཡང་དག་གིས་བཀོད་
པའི་དེ་ཡིན་དགོས་པའི་ཕྱིར་ཏེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ
ངག་དེ། དེ་སྐོར་གྱི་དེས་བཀོད་པའི་དེ་སྐོར་གྱི་སྒྲུབ་ངག་ཡང་དག་ཡིན་པའི
ཕྱིར་ཏེ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་འདི་
དེས་བཀོད་པའི་དེ་སྐོར་གྱི་རྟགས་སྦྱོར་རྣམ་དག་ཡིན་པའི་ཕྱིར་ཏེ། བྱས་པ་དེ
དེས་བཀོད་པའི་དེ་སྐོར་གྱི་རྟགས་ཡང་དག་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། དེས་བཀོད་པའི་དེ་སྐོར་གྱི་རྟགས་ཡང་དག་ཡོད་པའི་ཕྱིར། འོ་ན
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་( ༡༩ན)ཡང་དག་གིས་
བཀོད་པའི་བྱས་པ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་
དག་ཏུ་ཐལ། དེས་བཀོད་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
པའི་རྟགས་སྦྱོར་འདི། བྱས་རྟགས་ཀྱིས་དེ་སྒྲུབ་ཀྱི་རྟགས་སྦྱོར་རྣམ་དག་
ཡིན་པའི་ཕྱིར། ཁྱབ་པ་ཁས། འདོད་ན། དེས་བཀོད་པའི་བྱས་པ་དེ་བྱས་པ་
དང་གཅིག་ཏུ་ཐལ་ལོ། །བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་སྒྲུབ་ངག་ཡང་དག་ཡིན་ན། བྱས་པའི་རྟགས་ཀྱིས་དེ་སྒྲུབ་ཀྱི་ཕྱི་རྒོལ་
ཡང་དག་ལ་བཀོད་པའི་བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་ཡིན་
དགོས་པར་ཐལ། དེ་ཡིན་ན། རང་འགོད་པ་སྐབས་སུ་བབས་པའི་དེ་སྐོར་གྱི་

ཕྱི་རྒོལ་ཡང་དག་ལ་བཀོད་པའི་དེ་སྐོར་གྱི་སྒྲུབ་ངག་ཡང་དག་ཡིན་དགོས་
པའི་ཕྱིར་ན་མ་ཁྱབ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཚུལ་གསུམ་རང་ཉིད་འགོད་པ་སྐབས་སུ་བབས་པའི་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཕྱི་རྒོལ་ཡང་དག་ལ་ལྷག་ཆད་མེད་པར་སྟོན་པའི་དེ་སྐོར་
གྱི་གཏན་ཚིགས་རྣམ་དག་དེ།དེ་སྐོར་གྱི་སྒྲུབ་ངག་ཡང་དག་གི་མཚན་ཉིད།
ཟེར་ན། དེ་ལ་མཁས་པའི་དབང་པོ་ཁ་ཅིག་གི་གསུང་ལས། བྱས་ན་མི་རྟག་
པས་ཁྱབ་ཅེས་སོགས་ཀྱི་རང་དོན་སྒྲུབ་ངག་ཡང་དག་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་སྐོར་གྱི་རང་དོན་སྒྲུབ་ངག་
ཡང་དག་ཡིན་པའི་ཕྱིར་ཏེ། དེ་སྐོར་གྱི་རང་དོན་སྒྲུབ་ངག་( ༡༩བ)ཡོད་པའི
ཕྱིར་ཏེ། རང་དོན་སྒྲུབ་ངག་ཡང་དག་ཡོད་པའི་ཕྱིར་ཏེ། ཐར་ལམ་གསལ་བྱེད་
ལས། །
སྐབས་འདི་གཞན་དོན་རྗེས་དཔག་ཞར་ལ་བསྟན་པ་ནི་ཕྱི་རྒོལ་གྱི་
བརྗོད་པ་ལས་བསྒྲུབ་བྱ་ལ་རྟོགས་པ་སྐྱེ་བ་ལྟར། རྒོལ་བས་དངོས་སུ་བཀོད་པ་
ལ་མི་ལྟོས་པར་བསྟན་བཅོས་སུ་བྲིས་པ་མཐོང་ཞིང་དེའི་དོན་བསམ་པ་ལས་
ཀྱང་བསྒྲུབ་བྱ་ལ་རྟོགས་པ་སྐྱེ་བར་འགྱུར་བས།དེ་ཡང་སྦྱོར་བའི་སྒོ་ནས་
གཉིས་ཡིན་ནོ། །ཞེས་གསུངས། འོ་ན། དཔེར་ན། མི་རྟག་ཉིད་བྱས་པའམ། མ་
བྱས་པས་ནི་མི་འཇིག་བཞིན།ན། །ཞེས་པའི་གཞུང་འདིས། རང་དོན་སྒྲུབ་ངག་
ཡང་དག་བསྟན་བྱའི་གཙོ་བོར་བྱས་ནས་བསྟན་པར་ཐལ། རང་དོན་སྒྲུབ་
ངག་ཡང་དག་ཡོད་པའི་ཕྱིར། ། འདོད་ན། གཞུང་དེའི་སྐབས་ནས་དངོས་སུ་
བསྟན་པའི་སྒྲུབ་ངག་ཡང་དག་ཡིན་ན། རང་དོན་སྒྲུབ་ངག་ཡང་དག་ཡིན་
དགོས་པར་ཐལ། འདོད་པའི་ཕྱིར། འདོད་ན། རྟག་ན་མ་བྱས་པས་ཁྱབ་ཅེས་
སོགས་ཀྱི་སྒྲུབ་ངག་ཡང་དག་ཆོས་ཅན། ཐལ་ཕྱིར། རྟགས་གྲུབ་སྟེ། གཞུང་
དེས་སྒྲུབ་ངག་གི་དབྱེ་བ་བསྟན་པའི་ཕྱིར། རྩ་བར་འདོད་མི་ནུས་ཏེ། གཞན་
་ངག་ཡང་དག་ཡིན་པའི་ཕྱིར། གཞན་ཡང་། བྱས་རྟགས་ཀྱིས་སྒྲ་མི་

རྟག་པར་སྒྲུབ་པའི་རང་དོན་སྒྲུབ་ངག་ཡང་དག་འགོད་པ་སྐབས་སུ་བབས་
པའི་གང་ཟག་གིས་སྨྲས་པའི་བྱས་ན་མི་རྟག་པས་ཁྱབ། ཅེས་སོགས་ཀྱི་སྒྲུབ་
ངག་དེ། བྱས་རྟགས་ཀྱིས་དེ་སྒྲུབ་ཀྱི་རང་དོན་སྒྲུབ་ངག་ཡང་དག་ཏུ་ཐལ།
སྐོར་གྱི་དེ་ཡོད་པའི་( ༢༠ན) ཕྱིར། འདོད་ན། དེས་སྨྲས་པའི་དེ་ཆོས་ཅན། རང་
སྨྲ་བ་པོའི་གང་ཟག་གིས་རང་གི་ཞེན་དོན་མཐའ་དག་ཚད་མས་གྲུབ་པའི་
ངག་ཏུ་ཐལ། སྒྲུབ་ངག་ཡང་དག་ཡིན་པའི་ཕྱིར་ན་མ་ཁྱབ། འདོད་ན། དེ་སྐོར་
གྱི་རང་དོན་སྒྲུབ་ངག་ཡང་དག་འབོད་པ་སྐབས་སུ་བབས་པའི་གང་ཟག་
དེས་སྒྲ་མི་རྟག་པར་ཚད་མས་གྲུབ་པར་ཐལ། འདོད་པ་གང་ཞིག །སྒྲ་མི་རྟག
པ་དེ་འདྲའི་སྒྲུབ་ངག་གི་ཞེན་དོན་ཡིན་པའི་ཕྱིར། དང་པོ་དངོས། ཕྱི་མ་གྲུབ
སྟེ། དེ་དེའི་ཞེན་པའི་བརྗོད་བྱ་ཡིན་པའི་ཕྱིར་ཏེ། དེ་དེའི་ཤུགས་ཀྱི་ཞེན་པའི
བརྗོད་བྱ་ཡིན་པའི་ཕྱིར་ཏེ། དེའི་ཤུགས་ཀྱི་དེ་ཡོད་པའི་ཕྱིར། བྱས་པ་ལ་ཁོ་ན
རེ། བྱས་རྟགས་ཀྱི་སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས་ཡང་
དག་འགོད་པ་སྐབས་སུ་བབས་པའི་གང་ཟག་གིས་སྨྲས་པའི་སྒྲ་ཆོས་ཅན། མི་
རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་དེ། བྱས་རྟགས་ཀྱིས་དེ་སྒྲུབ་ཀྱི་
རང་དོན་སྐབས་ཀྱི་རྟགས་སྦྱོར་རྣམ་དག་ཏུ་ཐལ། དེ་སྐོར་གྱི་རང་དོན་སྐབས་
ཀྱི་རྟགས་སྦྱོར་རྣམ་དག་ཡོད་པའི་ཕྱིར། འདོད་ན། དེས་སྨྲས་པའི་དེ་འདྲའི་
རྟགས་སྦྱོར་ཆོས་ཅན། རང་སྨྲ་བ་པོའི་གང་ཟག་གི་རང་གི་ཞེན་དོན་མཐའ་
དག་ཚད་མས་གྲུབ་པའི་ངག་ཏུ་ཐལ། ངག་རྣམ་དག་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། རྟགས་སྦྱོར་རྣམ་དག་ཡིན་པའི་ཕྱིར། འདོད་ན། དེ་སྐོར་གྱི་
རང་དོན་སྐབས་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་
གིས་སྒྲ་( ༢༠༠)མི་རྟག་པར་ཚད་མས་གྲུབ་པར་ཐལ། འདོད་པ་གང་ཞིག །ནྡྲ་
མི་རྟག་པ་དེ་དེ་འདྲའི་རྟགས་སྦྱོར་གྱི་ཞེན་དོན་ཡིན་པའི་ཕྱིར། དང་པོ་དངོས།
ཕྱི་མ་གྲུབ་སྟེ། སྒྲ་མི་རྟག་པ་དེ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་

པའི་རྟགས་སྦྱོར་གྱི་ཞེན་དོན་ཡིན་པའི་ཕྱིར། གཞན་ཡང་། ཁོ་ན་རེ། སྒྲ་བྱས་
པ་དེ་བྱས་ན་མི་རྟག་པས་ཁྱབ།བ། ཅེས་སོགས་ཀྱི་སྒྲུབ་ངག་གི་ཞེན་དོན་དུ་ཐལ།
སྒྲ་མི་རྟག་པ་དེ་དེའི་ཞེན་དོན་ཡིན་པའི་ཕྱིར། འདོད་ན། སྒྲ་གཞལ་བྱ་ཡིན་པ་
དེ་གཞལ་བྱ་ཡིན་ན། མི་རྟག་པས་ཁྱབ། དཔེར་ན། གཟུགས་བཞིན་སྒྲ་ཡང་
གཞལ་བྱ་ཡིན་ནོ། །ཞེས་པའི་སྒྲུབ་ངག་གི་དེར་ཐལ། འདོད་པའི་ཕྱིར་ན་མ་
ཁྱབ། འདོད་ན། དེ་འདྲའི་སྒྲུབ་ངག་གི་ཞེན་དོན་ཡོད་པར་ཐལ་ལོ། །ཟེར་ན།
འོ་ན། སྒྲ་གཞལ་བྱ་ཡིན་པ་དེ། གཞལ་བྱ་ཡིན་ན་མི་རྟག་པས་ཁྱབ། ཅེས་པའི་
ངག་གི་ཞེན་པའི་བརྗོད་བྱ་ཡིན་པར་ཐལ། སྒྲ་བྱས་པ་དེ། བྱས་ན་མི་རྟག་པས་
ཁྱབ་པ་ཁས།
ཁྱབ།
ཅེས་པའི་ངག་གི་ཞེན་པའི་བརྗོད་བྱ་ཡིན་པའི་ཕྱིར།
རྟགས་གྲུབ་སྟེ། དེ་དེ་འདྲའི་ཁྱབ་པ་འཛིན་པའི་རྟོག་པའི་ཞེན་ཡུལ་ཡིན་པའི་
ཕྱིར། འདོད་ན། དེ་འདྲའི་ངག་གི་ཞེན་པའི་བརྗོད་བྱ་ཡོད་པར་ཐལ། འདོད་
པའི་ཕྱིར། འདོད་ན། དེ་འདྲ་བའི་ཁྱབ་པ་འཛིན་པའི་རྟོག་པའི་ཞེན་ཡུལ་ཡོད་
པར་ཐལ་ལོ། །གཞན་ཡང་། སྒྲ་བྱས་པ་དང་། རྟག་ན་མ་བྱས་པས་ཁྱབ་པ་
གཉིས་ཚད་མས་མ་གྲུབ་ཅིང་དེ་གཉིས་ཁས་ལེན་པའི་( ༢༡ན)གང་ཟག་གིས་
འཕངས་པའི་སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་
འགྱུར་ཆོས་ཅན། རང་སྨྲ་བ་པོའི་གང་ཟག་གིས་རང་གི་ཞེན་དོན་མཐའ་དག་
ཚད་མས་གྲུབ་པར་ཐལ། ངག་རྣམ་དག་ཡིན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། ཐལ་ངག་རྣམ་དག་ཡིན་པའི་ཕྱིར་ཏེ། ཐལ་འགྱུར་ཡང་དག་ཡིན་པའི་
ཕྱིར་ཏེ། ཁྱོད་ཐལ་འགྱུར་ཡང་དག་ཏུ་སོང་བའི་གང་ཟག་ཡོད་པའི་ཕྱིར། རྩ་
བར་འདོད་ན། དེ་འདྲའི་གང་ཟག་དེས་རྟག་ན་མ་བྱས་པས་ཁྱབ་པ་ཚད་མས་
གྲུབ་པར་ཐལ། འདོད་པ་གང་ཞིག །དེ་འདྲའི་ཁྱབ་པ་དེ་དེ་འདྲའི་ཐལ་འགྱུར་
གྱི་ཞེན་དོན་ཡིན་པའི་ཕྱིར། དང་པོ་དངོས། ཕྱི་མ་གྲུབ་སྟེ། རྟག་ན་མ་བྱས་
པས་ཁྱབ་པ་དེ་སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་སོགས་ཀྱི་

ངག་གི་ཞེན་དོན་ཡིན་པའི་ཕྱིར། ཁ་ཅིག་ན་རེ། སྒྲ་མི་རྟག་པར་སྒྲུབ་པའི་
ཕྱོགས་ཆོས་དང༌། རྗེས་ཁྱབ་དངོས་སུ་བརྗོད་པའི་སྒྲ་མི་རྟག་པར་སྒྲུབ་པའི་
ངག་ཚིག་རྣམ་དག་དེ། དེ་སྒྲུབ་ཀྱི་ཆོས་མཐུན་སྦྱོར་གྱི་སྒྲུབ་ངག་ཡང་
མཚན་ཉིད། ཟེར་ན། དེ་ལ་སྐྱོན་འཕེན་པ་ཁ་ཅིག །བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་ན། སྒྲ་མི་རྟག་
པར་སྒྲུབ་པའི་ཚུལ་གསུམ་བརྗོད་པའི་དེ་ཡིན་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ཚུལ་
གསུམ་འཇལ་བའི་ཚད་མ་ཡིན་ན། དེ་སྒྲུབ་ཀྱི་ཚུལ་( ༢༡་) གསུམ་འཇལ་བའི་
ཚད་མ་ཡིན་དགོས་པར་ཐལ་ལོ། །འདོད་ན། སྦྱོར་བ་སྐོར་གཅིག་གི་ཚུལ་
གསུམ་རྟོགས་པའི་ཚད་མ་ཡིན་ན། དེ་སྒྲུབ་ཀྱི་ཚུལ་གསུམ་རྟོགས་པའི་ཚད་མ་
ཡིན་དགོས་པར་ཐལ། འདོད་པའི་ཕྱིར། འདོད་ན། ཟླ་སྒྲས་བརྗོད་རུང་གི་
རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་པའི་དེ་ཡིན་ན། གང་ཟག་གི
བདག་མེད་དུ་སྒྲུབ་པའི་དེ་ཡིན་དགོས་པར་ཐལ། འདོད་ན། ཟླ་སྒྲས་བརྗོད
རུང་གི་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་པའི་ཚུལ་གསུམ་
འཇལ་བའི་ཚད་མ་ཆོས་ཅན།། དེར་ཐལ། དེའི་ཕྱིར། ཟེར་ན་རང་ལུགས་ནི
འདོད་དོ། །གཞན་ཡང་ཁོ་ན་རེ། ཟླ་སྒྲས་བརྗོད་རུང་གི་རྟགས་ཀྱིས་སྒྲ་གང
ཟག་གི་བདག་མེད་དུ་སྒྲུབ་པའི་ཕྱོགས་ཆོས་འཇལ་བའི་ཚད་མ་ཡིན་ན། དེ་
སྒྲུབ་ཀྱི་དེ་ཡིན་དགོས་པ་དང༌། བྱས་རྟགས་ཀྱིས་གང་ཟག་གི་བདག་མེད་དུ་
སྒྲུབ་པའི་ཞེས་སོགས་ཀྱི་ཁྱབ་པ་གཉིས་ཀ་ཡོད་པར་ཐལ། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་ཕྱོགས་ཆོས་འཇལ་བའི་ཚད་མ་ཡིན་ན། དེ་སྒྲུབ་ཀྱི་དེ་
ཡིན་དགོས་པའི་ཕྱིར་ཏེ། དེ་སྐོར་གྱི་ཕྱོགས་ཆོས་བརྗོད་པའི་སྒྲུབ་ངག་ཡང་
དག་ཡིན་ན། དེ་སྒྲུབ་ཀྱི་དེ་ཡིན་དགོས་པའི་ཕྱིར། རྟགས་ཁས། ཟེར། འདོད་ན།
ཟླ་སྒྲས་བརྗོད་རུང་གི་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་པའི་

ཕྱོགས་ཆོས་འཇལ་བའི་རྗེས་དཔག་ཆོས་ཅན། ཁྱབ་པ་དང་པོ་ལ། དེར་ཐལ།
དེའི་ཕྱིར། འདོད་ན། དེ་ཆོས་ཅན། དེ་སྒྲུབ་ཀྱི་ཕྱོགས་ཆོས་དེ་ཁྱོད་ཚད་མར་
སོང་བའི་གཞལ་( ༢༢ན)བྱ་ཡིན་པར་ཐལ། འདོད་པའི་ཕྱིར། འདོད་ན། དེ་
གྲགས་པའི་རྗེས་དཔག་ཚད་མར་སོང་བའི་གཞལ་བྱ་ཡིན་པར་ཐལ།འདོད་
པ་གང་ཞིག །ཁྱོད་གྲགས་པའི་རྗེས་དཔག་ཡིན་པའི་ཕྱིར། འདོད་མི་ནུས་ཏེ།
དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར་ན་མ་
ཁྱབ། མ་གྲུབ་ན། བྱས་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་པའི་
ཕྱོགས་ཆོས་འཇལ་བའི་རྗེས་དཔག་ཆོས་ཅན། དེ་སྒྲུབ་ཀྱི་ཕྱོགས་ཆོས་དངོས་
སྟོབས་རྗེས་དཔག་ཚད་མར་སོང་བའི་གཞལ་བྱ་ཡིན་པར་ཐལ། དེ་ཁྱོད་ཚད་
མར་སོང་བའི་གཞལ་བྱ་གང་ཞིག །ཁྱོད་དངོས་སྟོབས་རྗེས་དཔག་ཡིན་པའི་
ཕྱིར། དང་པོ་གྲུབ་སྟེ། བྱས་རྟགས་ཀྱིས་སྒྲ་གང་ཟག་གི་བདག་མེད་དུ་སྒྲུབ་
པའི་ཕྱོགས་ཆོས་འཇལ་བའི་ཚད་མ་ཡིན་པའི་ཕྱིར། ཟེར་ན། འོ་ན། སྒྲ་གང་
ཟག་གི་བདག་མེད་དུ་སྒྲུབ་པའི་ཕྱོགས་ཆོས་ཆོས་ཅན། གྲགས་པའི་རྗེས་
དཔག་རྗེས་དཔག་ཚད་མར་སོང་བའི་དེར་ཐལ། དེ་མི་བསླུ་བའི་རིག་པར་
སོང་བའི་གཞལ་བྱ་ཡིན་པའི་ཕྱིར་ཏེ། གྲགས་པའི་རྗེས་དཔག་གི་གཞལ་བྱ་
ཡིན་པའི་ཕྱིར་ཏེ། སྒྲ་གང་ཟག་གི་བདག་མེད་དུ་སྒྲུབ་པའི་ཕྱོགས་ཆོས་དེ་ཟླ་
སྒྲས་བརྗོད་རུང་དུ་རྟོགས་པའི་རྗེས་དཔག་གི་གཞལ་བྱ་ཡིན་པའི་ཕྱིར་ཏེ།
གང་ཟག་གི་བདག་མེད་དེ་གང་ཟག་གི་བདག་མེད་ཟླ་སྒྲས་བརྗོད་རུང་དུ་
རྟོགས་པའི་རྗེས་དཔག་གི་གཞལ་བྱ་ཡིན་པའི་ཕྱིར། གཞན་ཡང་། བྱས་རྟགས་
ཀྱིས་སྒྲ་མི་རྟག་པར་( ༢༢༠)སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་ཡང་
དག་ཡིན་ན། དེ་སྒྲུབ་ཀྱི་ཚུལ་གསུམ་བརྗོད་པའི་དེ་ཡིན་དགོས་པར་ཐལ། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་པོའི་སྔ་
རྒོལ་ཡང་དག་དང་། དེ་འགོད་པ་སྐབས་སུ་བབས་པའི་ཕྱི་རྒོལ་ཡང་དག་གང་

རུང་ཡིན་ན། དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་དེ་ཡིན་དགོས་པའི་
ཕྱིར་ཏེ། མདོ་རང་འགྲེལ་ལས། བརྗོད་པ་གང་ཟག་གཉིས་ཀ་ལ་རབ་ཏུ་སྒྲུབ་
པ་དེ་ཁོ་ན་གྲུབ་པའམ། སུན་འབྱིན་པ་ཡིན་གྱི་གང་ཡང་རུང་བ་དང་མ་གྲུབ་
པ་དང་ཐེ་ཚོམ་ཟ་བ་ནི་མ་ཡིན་ནོ། །ཞེས་གསུངས་པའི་ཕྱིར། གཞན་ཡང་།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་
ཡང་དག་ཡིན་ན། དེ་སྒྲུབ་ཀྱི་དེ་ཡིན་དགོས་པར་ཐལ། དེ་སྐོར་གྱི་ཚུལ་གསུམ་
འཕེན་པའི་ཐལ་འགྱུར་ཡང་དག་ཡིན་ན། དེ་སྒྲུབ་ཀྱི་དེ་ཡིན་དགོས་པའི་ཕྱིར་
ཏེ། དེ་སྐོར་གྱི་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡིན་ན། དེ་སྒྲུབ་
ཀྱི་དེ་ཡིན་དགོས་པའི་ཕྱིར། བྱས་པ་ལ། ཁོ་ན་རེ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་ན། ཚུལ་
གསུམ་བརྗོད་པའི་དེ་ཡིན་དགོས་པར་ཐལ། དེ་སྐོར་གྱི་ཚུལ་གསུམ་འཕེན་
པའི་ཐལ་འགྱུར་ཡང་དག་ཡིན་ན་དེ་ཡིན་དགོས་པའི་ཕྱིར། ཁྱབ་པ་ཁས། ཟེར་
ན། མི་འགྲིག་གོ །རྟགས་གྲུབ་སྟེ། དེ་སྐོར་གྱི་སྒྲུབ་བྱེད་ཡང་དག་འཕེན་པའི་
ཐལ་འགྱུར་ཡང་དག་ཡིན་ན། ། སྒྲུབ་བྱེད་( ༢༣ན) ཡང་དག་འཕེན་པའི་དེ་ཡིན་
དགོས་པའི་ཕྱིར། ཟེར་ན། འོ་ན། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་
ངག་ཆོས་ཅན། སྒྲ་མི་རྟག་པར་སྒྲུབ་པའི་ཕྱོགས་ཆོས་བརྗོད་པའི་ངག་ཏུ་ཐལ
དེ་སྒྲུབ་ཀྱི་ཕྱོགས་ཆོས་དང་ཁྱབ་འབྲེལ་གཉིས་བརྗོད་པའི་ཡན་ལག་གཉིས་
ལྡན་གྱི་ངག་རྣམ་དག་ཡིན་པའི་ཕྱིར། ཁྱབ་སྟེ། སྒྲ་མི་རྟག་པར་སྒྲུབ་པའི
ཡན་ལག་གཉིས་ལྡན་ཞེས་པའི་ཡན་ལག་དེ་དེ་སྒྲུབ་ཀྱི་ཕྱོགས་ཆོས་དང་ཁྱབ་
འབྲེལ་གཉིས་ལ་བྱེད་རིགས་པའི་ཕྱིར། བྱས་པ་ལ་ཁོ་ན་རེ། བྱས་ན་མི་རྟག་
པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན། ཕྱོགས་ཆོས་བརྗོད་པའི་ངག་
རྣམ་དག་ཏུ་ཐལ། ཕྱོགས་ཆོས་དང་ཁྱབ་འབྲེལ་གཉིས་བརྗོད་པའི་ཡན་ལག་
དང་ལྡན་པའི་ངག་རྣམ་དག་ཡིན་པའི་ཕྱིར་ཏེ། ཡན་ལག་གཉིས་ལྡན་གྱི་དེ་

ཡིན་པའི་ཕྱིར། ཁྱབ་སྟེ། ཡན་ལག་གཉིས་ལྡན་ཞེས་པའི་ཡན་ལག་དེ། ཁྱབ་
འབྲེལ་དང་ཕྱོགས་ཆོས་གཉིས་བརྗོད་པ་ལ་བྱེད་རིགས་པའི་ཕྱིར་ཏེ།སྒྲ་མི་
རྟག་པར་སྒྲུབ་པའི་ཡན་ལག་གཉིས་ལྡན་ཞེས་པའི་ཡན་ལག་དེ་དེ་སྒྲུབ་ཀྱི་དེ་
གཉིས་ཀ་ལ་བྱེད་རིགས་པའི་ཕྱིར་ན་མ་ཁྱབ་ཁ་ཅིག་ན་རེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་ན།
རང་གི་བསྟན་བྱར་གྱུར་པའི་དེ་སྐོར་གྱི་དེ་ཡིན་པས་ཁྱབ་ཟེར་ན། འོ་ན། དེ་
སྐོར་གྱི་ལྡོག་ཁྱབ་བརྗོད་པའི་སྒྲུབ་ངག་ཡིན་ན། རང་གི་བསྟན་བྱར་གྱུར་པའི་
དེ་ཡིན་དགོས་( ༢༣་) པར་ཐལ། དམ་བཅའ་འཐད་པའི་ཕྱིར། འདོད་ན། མི་
རྟག་པ་མ་ཡིན་ན། བྱས་པ་མ་ཡིན་པས་ཁྱབ་པ་བརྗོད་པའི་སྒྲུབ་ངག་ཡང་
དག་ཡིན་ན། རང་གི་བསྟན་བྱར་གྱུར་པའི་དེ་འདྲའི་ཁྱབ་པ་བརྗོད་པའི་སྒྲུབ་
ངག་ཡང་དག་ཡིན་དགོས་པར་ཐལ། འདོད་པའི་ཕྱིར། འདོད་ན། བྱས་ན་མི་
རྟག་པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན། དེར་ཐལ། དེའི་ཕྱིར།
འདོད་ན། སྒྲུབ་ངག་དེའི་བསྟན་བྱར་གྱུར་པའི་མི་རྟག་པ་མ་ཡིན་ན། བྱས་པ་
མ་ཡིན་པས་ཁྱབ་པ་བརྗོད་པའི་སྒྲུབ་ངག་ཡང་དག་ཡོད་པར་ཐལ།
འདོད་
པའི་ཕྱིར། འདོད་ན། དེའི་བསྟན་བྱར་གྱུར་པའི་དེ་འདྲའི་ཁྱབ་པ་ཡོད་པར་
ཐལ་ལོ། །གཞན་ཡང་། རང་གི་བསྟན་བྱ་དང་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚུལ་གསུམ་གྱི་གཞི་མཐུན་བརྗོད་པའི་ངག་ཡིན་ན། རང་གི་བསྟན་
བྱར་གྱུར་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་
པའི་ངག་ཡིན་དགོས་པར་ཐལ། བྱས་ན་མི་རྟག་པས་ཁྱབ་ཅེས་སོགས་ཀྱིས་
སྒྲུབ་ངག་འདི་རང་གི་བསྟན་བྱར་གྱུར་པའི་དེ་སྐོར་གྱི་དེ་བརྗོད་པའི་སྒྲུབ་
ངག་ཡང་དག་ཡིན་པའི་ཕྱིར། འདོད་ན། བྱས་པ་ཞེས་པའི་ངག་ཆོས་ཅན།
དེར་ཐལ། དེའི་ཕྱིར། རྟགས་གྲུབ་སྟེ། བྱས་པ་དེ་འདྲའི་གཞི་མཐུན་ཡིན་པའི་
ཕྱིར། འདོད་ན། བྱས་པ་འཇལ་བའི་ཚད་མ་དེ། རང་གི་གཞལ་བྱར་གྱུར་པའི་

བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཇལ་བའི་ཚད་མར་
ཐལ། འདོད་པའི་ཕྱིར། འདོད་ན། བྱས་པ་འཇལ་བའི་( ༢༤ན)ཚད་མ་དེ། རང་
གི་གཞལ་བྱར་གྱུར་པའི་གང་ཟག་གི་བདག་མེད་འཇལ་བའི་ཚད་མར་ཐལ།
འདོད་པའི་ཕྱིར། འདོད་ན། དེ་དེ་དངོས་སུ་འཇལ་བའི་ཚད་མར་ཐལ་ལོ། །
གཞན་ཡང་། བྱས་པ་དེ་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་གི་
དངོས་བསྟན་དུ་གྱུར་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཡིན་པར་ཐལ། དེ་དེའི་བསྟན་བྱར་གྱུར་པའི་བྱས་རྟགས་ཀྱིས་དེ་སྒྲུབ་
ཀྱི་ཚུལ་གསུམ་ཡིན་པ་གང་ཞིག །དེ་དེའི་ཤུགས་བསྟན་དུ་གྱུར་པའི་དེ་སྒྲུབ་ཀྱི་
ཚུལ་གསུམ་མ་ཡིན་པའི་ཕྱིར། དང་པོ་གྲུབ་སྟེ། དེའི་བསྟན་བྱར་གྱུར་པའི་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཡིན་པ་ཡོད་པའི་ཕྱིར་ཏེ།
དེའི་བསྟན་བྱར་གྱུར་པའི་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཡོད་པའི་
ཕྱིར། རྟགས་ཁས། གཉིས་པ་གྲུབ་སྟེ། བྱས་པ་དེ་དེའི་ཤུགས་བསྟན་མ་ཡིན་
པའི་ཕྱིར། འདོད་ན། སྒྲུབ་ངག་དེས་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་
དངོས་སུ་བསྟན་པར་ཐལ། དེའི་དངོས་བསྟན་དུ་གྱུར་པའི་བྱས་རྟགས་ཀྱིས་
དེ་སྒྲུབ་ཀྱི་ཚུལ་གསུམ་ཡོད་པའི་ཕྱིར་ཏེ། བྱས་པ་དེ་དེ་ཡིན་པའི་ཕྱིར། བྱས་པ
ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི
སྒྲུབ་ངག་ཡང་དག་ཡིན་ན། རང་གི་བསྟན་བྱར་གྱུར་པའི་བྱས་རྟགས་ཀྱིས་དེ
སྒྲུབ་ཀྱི་ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་དགོས་པར་ཐལ
རང་གི་བསྟན་བྱར་གྱུར་པའི་བྱས་( ༢༤༠) རྟགས་ཀྱིས་དེ་སྒྲུབ་ཀྱི་ཚུལ་གསུམ་
བརྗོད་པའི་སྒྲུབ་ངག་ཡང་དག་ཡིན་ན། བྱས་རྟགས་ཀྱིས་དེ་སྒྲུབ་ཀྱི་ཚུལ་
གསུམ་བརྗོད་པའི་དེ་ཡིན་པས་མ་ཁྱབ་པའི་ཕྱིར། མ་གྲུབ་ན། རང་ཡུལ་དུ་
གྱུར་པའི་སྤྱི་མཚན་བརྗོད་པའི་ངག་ཡིན་ན། སྤྱི་མཚན་བརྗོད་པའི་དེ་ཡིན་
དགོས་པར་ཐལ། མ་གྲུབ་པའི་ཕྱིར་ན་མ་ཁྱབ། འདོད་མི་ནུས་ཏེ། བརྗོད་བྱེད

ཀྱི་སྒྲ་ཡིན་ན། རང་ཡུལ་དུ་གྱུར་པའི་སྤྱི་མཚན་བརྗོད་པའི་ངག་ཡིན་དགོས་
པའི་ཕྱིར་ཏེ། རྟོག་པ་ཡིན་ན།། རང་ཡུལ་དུ་གྱུར་པའི་སྤྱི་མཚན་མི་གསལ་བར་
འཛིན་པའི་རྟོག་པ་ཡིན་དགོས་པའི་ཕྱིར། ཁ་ཅིག་ན་རེ། སྒྲ་བྱས་པ་དང་།
བྱས་ན་མི་རྟག་པས་ཁྱབ་པ་དངོས་སུ་བརྗོད་པའི་བྱས་རྟགས་ཀྱིས་དེ་སྒྲུབ་ཀྱི་
གཏན་ཚིགས་རྣམ་དག་དེ། བྱས་རྟགས་ཀྱིས་དེ་སྒྲུབ་ཀྱི་ཆོས་མཐུན་སྦྱོར་གྱི་
སྒྲུབ་ངག་ཡང་དག་གི་མཚན་ཉིད་ཟེར་ན། བྱས་ན་མི་རྟག་པས་ཁྱབ། ཅེས་
སོགས་ཀྱི་སྒྲུབ་ངག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། སྒྲ་བྱས་པ་དང་། བྱས་ན་མི་རྟག་པས་ཁྱབ་པ་ཡོད་པར་ཐལ།
འདོད་པའི་ཕྱིར། འདོད་ན། རི་བོང་གི་རྭ་ཆོས་ཅན། དེར་ཐལ། དེའི་ཕྱིར།
བྱས་པ་ལ་ཁོ་ན་རེ། དེ་འདྲའི་སྦྱོར་ལུགས་སྐྱོན་ཅན་ཡིན་ཏེ། སྒྲ་བྱས་པ་དང་།
བྱས་ན་མི་རྟག་པས་ཁྱབ་པ་ཡོད་པར་ཐལ། སྒྲ་བྱས་པ་དང་། བྱས་ན་མི་རྟག་
པས་ཁྱབ་པ་གཉིས་ཡོད་པའི་ཕྱིར་ན་མ་ཁྱབ། ཁ་ཅིག་ན་རེ། བྱས་པ་སྒྲ་མི་རྟག་
པར་སྒྲུབ་པའི་མཐུན་ཕྱོགས་ལ་ཡོད་པར་དངོས་སུ་སྟོན་པའི་བྱས་རྟགས་ཀྱིས་
དེ་སྒྲུབ་ཀྱི་གཏན་ཚིགས་( ༢༥ན) རྣམ་དག་དེ་དེ་སྐོར་གྱི་ཆོས་མཐུན་སྦྱོར་གྱི་
སྒྲུབ་ངག་ཡང་དག་གི་མཚན་ཉིད། བྱས་པ་དེ་སྒྲུབ་ཀྱི་མི་མཐུན་ཕྱོགས་ལ་མེད་
པར་དངོས་སུ་སྟོན་པའི་བྱས་རྟགས་ཀྱིས་དེ་སྒྲུབ་ཀྱི། དེ་དེ་སྐོར་གྱི་ཆོས་མི་
མཐུན་སྦྱོར་གྱི་དེའི་མཚན་ཉིད་ཟེར་ན། གཉིས་པ་ལ། རྟག་ན་མ་བྱས་པས་
ཁྱབ། དཔེར་ན་ནམ་མཁའ་བཞིན་ཞེས་སོགས་ཀྱི་སྒྲུབ་ངག་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། བྱས་པ་རྟག་པ་
ལ་མེད་པར་དངོས་སུ་སྟོན་པའི་ངག་རྣམ་དག་ཏུ་ཐལ། འདོད་པའི་ཕྱིར།
འདོད་ན། དེ་ཆོས་ཅན། བྱས་ན་རྟག་པ་མ་ཡིན་པས་ཁྱབ་པ་དངོས་སུ་སྟོན་
པའི་ངག་རྣམ་དག་ཏུ་ཐལ་ལོ། །འདོད་མི་ནུས་ཏེ། དེ་ཤུགས་ལ་སྟོན་པའི་དེ་
ཡིན་པའི་ཕྱིར། མཚན་ཉིད་གཉིས་པ་དེ་ལ་སྐྱོན་འཕེན་པ་ཁ་ཅིག་ན་རེ། བྱས་

ན་རྟག་པ་མ་ཡིན་པས་ཁྱབ། དཔེར་ན་གཟུགས་བཞིན་སྒྲ་ཡང་བྱས་ཞེས་པའི་
སྒྲུབ་ངག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།
བྱས་པ་རྟག་པ་ལ་མེད་པར་དངོས་སུ་སྟོན་པའི་དེ་སྐོར་གྱི་གཏན་ཚིགས་རྣམ་
དག་ཡིན་པའི་ཕྱིར་ཏེ། དེ་དེ་ལ་མེད་པར་སྟོན་པའི་ངག་རྣམ་དག་གང་ཞིག །
དེ་སྐོར་གྱི་གཏན་ཚིགས་རྣམ་དག་ཡིན་པའི་ཕྱིར། ཕྱི་མ་གྲུབ་སྟེ། སྒྲ་ཆོས་ཅན།
བྱས་པ་མ་ཡིན་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་འདི་དེ་སྐོར་
གྱི་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་ཡིན་པའི་ཕྱིར་ན་མ་
ཁྱབ། རྩ་བ་འདོད་ན། དེ་འདྲའི་སྒྲུབ་ངག་ཡང་དག་ཆོས་ཅན། དེ་སྐོར་གྱི་
( ༢ ༥བ) ལྡོག་ཁྱབ་དངོས་སུ་བརྗོད་པའི་སྒྲུབ་ངག་ཡང་དག་ཏུ་ཐལ་ལོ་ཟེར་ན།
བྱས་ན་རྟག་པ་མ་ཡིན་པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཡན་ལག་གཉིས་ལྡན་གྱི་ངག་རྣམ་དག་
ཏུ་ཐལ། དེ་སྐོར་གྱི་སྒྲུབ་ངག་ཡང་དག་ཡིན་པའི་ཕྱིར། འདོད་ན།
གྱི་ཁྱབ་འབྲེལ་དངོས་སུ་བརྗོད་པའི་ཡན་ལག་དང་ལྡན་པའི་ངག་རྣམ་དག་
དེ་དེ་སྐོར་
ཏུ་ཐལ་ལོ། །འདོད་མི་ནུས་ཏེ། དེས་བྱས་རྟགས་ཀྱིས་དེ་སྒྲུབ་ཀྱི་ཁྱབ་འབྲེལ་
དངོས་སུ་མ་བརྗོད་པའི་ཕྱིར། དེས་དེ་སྐོར་གྱི་རྗེས་ཁྱབ་ཡང་དངོས་སུ་མ་
བརྗོད། དེ་སྐོར་གྱི་ལྡོག་ཁྱབ་ཡང་དངོས་སུ་མ་བརྗོད་པའི་ཕྱིར། ཁ་ཅིག་ན་རེ
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་
དག་ཡིན་ན། དེ་སྐོར་གྱི་མཐུན་དཔེ་ཡང་དག་སྒྲས་ཟིན་ལ་སྟོན་པའི་སྒྲུབ་ངག
ཡང་དག་ཡིན་པས་ཁྱབ་ཅེ་ན། དཔལ་ལྡན་ཆོས་གྲགས་ཀྱིས་སྨྲས་པའི་བྱས་ན་
མི་རྟག་པས་ཁྱབ་སྒྲ་ཞེས་པའི་སྒྲུབ་ངག་ཆོས་ཅན། ཐལ། ཕྱིར། རྟགས་གྲུབ་སྟེ།
དེ་སྐོར་གྱི་སྒྲུབ་ངག་ཡང་དག་གང་ཞིག །དེ་སྐོར་གྱི་རྗེས་ཁྱབ་དངོས་སུ་བརྗོད་
པའི་སྒྲུབ་ངག་ཡིན་པའི་ཕྱིར། དང་པོ་གྲུབ་སྟེ། དེ་སྐོར་གྱི་སྒྲུབ་ངག་གང་ཞིག །
དེ་སྐོར་གྱི་དེ་ལྟར་སྣང་མ་ཡིན་པའི་ཕྱིར། ཕྱི་མ་མ་གྲུབ་ན། དེ་འདྲའི་སྒྲུབ་ངག་

ཆོས་ཅན། དེ་སྐོར་གྱི་སྒྲུབ་ངག་སྐྱོན་ཅན་ཡིན་པར་ཐལ། མ་གྲུབ་པ་དེའི་ཕྱིར།
འདོད་ན། དེ་འདྲའི་སྒྲུབ་ངག་དེ་ལྷག་ཆད་ཟློས་གསུམ་གང་རུང་གཅིག་གི་
སྐྱོན་དང་བཅས་( ༢༦ན) པར་ཐལ། འདོད་པའི་ཕྱིར། འདོད་ན། དེ་ཆད་པའི་
སྐྱོན་དང་བཅས་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་སྐོར་གྱི་
ཚུལ་གསུམ་ཚང་བར་སྟོན་པའི་སྒྲུབ་ངག་ཡིན་པའི་ཕྱིར། གཞན་ཡང་། བྱས་ན་
མི་རྟག་པས་ཁྱབ། སྒྲ་བྱས་ཞེས་པའི་སྒྲུབ་ངག་དེ་དེ་སྐོར་གྱི་ཆོས་མཐུན་སྦྱོར་
གྱི་སྒྲུབ་ངག་ཡང་དག་ཏུ་ཐལ། མི་རྟག་པ་མ་ཡིན་ན་བྱས་པ་མ་ཡིན་པས་ཁྱབ།
སྒྲ་ནི་བྱས་ཞེས་པའི་སྒྲུབ་ངག་དེ་སྐོར་གྱི་ཆོས་མི་མཐུན་སྦྱོར་གྱི་དེ་ཡིན་པའི་
ཕྱིར་ཏེ། གང་ཟག་གི་བདག་མེད་མ་ཡིན་ན། གང་ཟག་གི་བདག་ཚད་མས་མ་
དམིགས་པ་མ་ཡིན་པས་ཁྱབ། ཉེར་ལེན་གྱི་ཕུང་པོ་ཡང་གང་ཟག་གི་བདག་
ཚད་མས་མ་དམིགས་པ་ཡིན་ནོ། །ཞེས་པའི་སྒྲུབ་ངག་འདི། ཉེར་ལེན་གྱི་ཕུང་
པོ་གང་ཟག་གི་བདག་མེད་དུ་སྒྲུབ་པའི་ཆོས་མི་མཐུན་སྦྱོར་གྱི་སྒྲུབ་ངག་ཡང་
དག་ཡིན་པའི་ཕྱིར། གང་ཟག་གི་བདག་ཚད་མས་མ་དམིགས་པའི་རྟགས་ཀྱི་
དེ་སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་ཡོད་པའི་ཕྱིར་ཏེ། དེ་
སྐོར་གྱི་ལྡོག་ཁྱབ་དངོས་སུ་བརྗོད་པའི་སྒྲུབ་ངག་ཡང་དག་ཡོད་པའི་ཕྱིར་ཏེ།
དེ་སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་ལ་དེ་
སྐོར་གྱི་ལྡོག་ཁྱབ་དངོས་སུ་བརྗོད་པའི་སྒྲུབ་ངག་ཡང་དག་འགོད་པ་ལ་
བརྟེན་ནས། དེའི་རྒྱུད་ལ་དེ་སྐོར་གྱི་ལྡོག་ཁྱབ་དྲན་པའི་དྲན་ཤེས་དང་། དེ་
སྐོར་གྱི་རྗེས་ཁྱབ་དྲན་པའི་དྲན་ཤེས་གཉིས་སྐྱེ་ནུས་པའི་ཕྱིར་ཏེ། དེ་ཉིད་ཀྱི་
ཕྱིར་འབྲེལ་ཤེས་ན། །ཞེས་སོགས་རྐང་པ་གཉིས་( ༢༦་) གསུངས་པའི་ཕྱིར།
བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་
དག་ཡིན་ན་དེ་སྐོར་གྱི་མཐུན་དཔེ་ཡང་དག་སྒྲས་ཟིན་ལ་སྟོན་པའི་སྒྲུབ་ངག་
ཡིན་དགོས་པར་ཐལ། དེ་སྐོར་གྱི་རྗེས་ཁྱབ་དངོས་སུ་བརྗོད་པའི་དེ་སྐོར་གྱི་

སྒྲུབ་ངག་ཡང་དག་ཡིན་ན། དེ་སྐོར་གྱི་མཐུན་དཔེ་ཡང་དག་སྒྲས་ཟིན་ལ་སྟོན་
པའི་སྒྲུབ་ངག་ཡིན་དགོས་པའི་ཕྱིར་ཏེ། དེ་སྐོར་གྱི་མཐུན་དཔེ་ཡང་དག་དང་
བཅས་པ་དེ། དེ་སྐོར་གྱི་རྗེས་ཁྱབ་ཀྱི་མཚན་ཉིད་ཀྱི་ཟུར་གཅིག་པའི་ཕྱིར་ན་
མ་ཁྱབ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་མི་
མཐུན་སྦྱོར་གྱི་སྒྲུབ་ངག་ཡང་དག་ཡིན་ན། བྱས་པ་སྒྲ་མི་རྟག་པར་སྒྲུབ་པའི་
མི་མཐུན་ཕྱོགས་ལ་མེད་པར་དངོས་སུ་སྟོན་པའི་སྒྲུབ་ངག་ཡིན་དགོས་པར་
ཐལ། རིགས་སྒོ་ལས། ཆོས་མི་མཐུན་སྦྱོར་བ་ནི་གང་བསྒྲུབ་པར་བྱ་བ་མེད་པ་
ལ་རྟགས་མེད་པ་ཉིད་དུ་སྟོན་པ་སྟེ། གང་རྟག་པ་དེ་ནི་མ་བྱས་པར་མཐོང་སྟེ།
དཔེར་ན། ནམ་མཁའ་ལ་སོགས་པ་བཞིན་ནོ། །ཞེས་གསུངས་པའི་ཕྱིར་ན་མ་
ཁྱབ་སྟེ། རྟག་ན་མ་བྱས་པས་ཁྱབ། ཅེས་སོགས་ཀྱི་སྒྲུབ་ངག་དེས་སྒྲ་མི་རྟག་
པར་སྒྲུབ་པའི་མི་མཐུན་ཕྱོགས་ལ་བྱས་པ་མེད་པར་དངོས་སུ་བསྟན་པ་དེ།
ལུང་དེའི་དོན་ཡིན་པའི་ཕྱིར། བྱས་པ་ལ་ཁོ་ན་རེ། བྱས་ན་དངོས་པོ་ཡིན་པས་
ཁྱབ། དཔེར་ན། གཟུགས་བཞིན། ནམ་མཁའ་ནི་དངོས་པོ་མ་ཡིན་ནོ། །ཞེས་
པའི་སྒྲུབ་ངག་དེས། ནམ་མཁའ་བྱས་པ་མ་ཡིན་པར་སྒྲུབ་པའི་མི་མཐུན་
ཕྱོགས་ལ་དངོས་པོ་མ་ཡིན་པ་མེད་པར་དངོས་སུ་བསྟན་པར་ཐལ། ལུང་དོན་
( ༢ ༧ན) འཐད་པའི་ཕྱིར། འདོད་ན། སྒྲུབ་ངག་དེས་བྱས་པ་ལ་དངོས་པོ་མ་
ཡིན་པ་མེད་པར་དངོས་སུ་བསྟན་པར་ཐལ། འདོད་པའི་ཕྱིར། འདོད་ན་
བྱས་ན་དངོས་པོ་ཡིན་པས་ཁྱབ། ཅེས་པའི་ངག་དེས་བྱས་པ་ལ། དངོས་པོ་མ་
ཡིན་པ་མེད་པར་དངོས་སུ་བསྟན་པར་ཐལ། འདོད་པའི་ཕྱིར། འདོད་ན
བྱས་པ་ལ་དངོས་པོ་མ་ཡིན་པ་མེད་པ་དེ་ངག་དེའི་དངོས་ཀྱི་བརྗོད་བྱ་ཡིན་
པར་ཐལ། འདོད་པའི་ཕྱིར། འདོད་མི་ནུས་ཏེ། དེ་མེད་དགག་ཡིན་པའི་ཕྱིར
ན་མ་ཁྱབ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་
ཡང་དག་དང་། དེ་སྐོར་གྱི་རྟགས་སྦྱོར་རྣམ་དག་འགལ་ལོ་ཟེར་ན། དེ་མི་

འགལ་ཏེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་དེ། དེ་སྐོར་གྱི་
རྟགས་སྦྱོར་རྣམ་དག་ཡིན་པའི་ཕྱིར་ཏེ། དེ་སྐོར་གྱི་སྦྱོར་ངག་རྣམ་དག་ཡིན་
པའི་ཕྱིར་ཏེ། དུ་བ་ཡོད་ན་མེ་ཡོད་པས་ཁྱབ། དཔེར་ན་ཚང་མང་བཞིན། དུ་
ལྡན་ལ་ལ་ཡང་དུ་བ་ཡོད་དོ། །ཞེས་སོགས་ཀྱི་སྒྲུབ་ངག་འདི། དུ་བའི་རྟགས་
ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་སྦྱོར་ངག་རྣམ་དག་ཡིན་པའི་ཕྱིར་ཏེ།
རིགས་ཐིག་དར་ཊིཀ་ལས། འབྲས་བུའི་རྟགས་ཀྱི་ཆོས་མཐུན་པའི་སྦྱོར་བ་ནི།
གང་དུ་དུ་བ་ཡོད་པ་དེ་ན་མེ་ཡོད་དེ། དཔེར་ན་ཚང་མང་བཞིན། དུ་ལྡན་ལ་
ལ་ཡང་དུ་བ་ཡོད་དོ། །ཞེས་པ་ལྟ་བུའོ། །ཞེས་གསུངས་པའི་ཕྱིར། གཞན་ཡང་།
བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་དེ། སྦྱོར་ངག་རྣམ་དག་
( ༢༧བ)ཏུ་ཐལ། དེ་འདྲའི་སྒྲུབ་ངག་དེ། དཔེར་ན། མི་རྟག་པ་ཉིད་བྱས་པ་
འམ། །མ་བྱས་པས་ནི་མི་འཇིག་བཞིན། །ཞེས་པའི་སྐབས་ནས་དངོས་སུ་
བསྟན་པའི་སྦྱོར་ངག་རྣམ་དག་ཡིན་པའི་ཕྱིར་ཏེ། གཞུང་དེ་སྦྱོར་ངག་གི་དབྱེ་
བ་བསྟན་པའི་གཞུང་ཡིན་པའི་ཕྱིར་ཏེ། རང་བཞིན་ཁྱད་པར་བྱེ་བྲག་ལ། །
ལྟོས་པའམ་འོན་ཏེ་འབའ་ཞིག་པ། །ཞེས་སོགས་ཀྱི་གཞུང་འདི་རང་བཞིན་གྱི་
རྟགས་ཡང་དག་གི་དབྱེ་བ་སྟོན་བྱེད་ཀྱི་གཞུང་ཡིན་པའི་ཕྱིར། གཞན་ཡང་།
རིགས་ཐིག་ལས། སྦྱོར་བའི་བྱེ་བྲག་གི་དེ་ནི་རྣམ་པ་གཉིས་ཏེ། ཆོས་མཐུན་
པའི་ཡུལ་ཅན་དང༌། ཆོས་མི་མཐུན་པའི་ཡུལ་ཅན་ནོ། །ཞེས་གསུངས་པ་མི་
འཐད་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྦྱོར་ངག་རྣམ་
དག་ལ།དེ་སྐོར་གྱི་ཆོས་མཐུན་སྦྱོར་གྱི་སྦྱོར་ངག་རྣམ་དག་དང་། དེ་སྐོར་གྱི་
ཆོས་མི་མཐུན་སྦྱོར་གྱི་སྦྱོར་ངག་རྣམ་དག་གཉིས་སུ་འབྱེད་མི་རིགས་པའི་
ཕྱིར། མ་གྲུབ་ན། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན།
དེ་སྐོར་གྱི་སྦྱོར་ངག་རྣམ་དག་ཏུ་ཐལ། དེ་སྐོར་གྱི་ཆོས་མཐུན་སྦྱོར་གྱི་དེ་ཡིན་
པའི་ཕྱིར། རྟགས་གྲུབ་སྟེ། དེ་སྐོར་གྱི་ཆོས་མཐུན་སྦྱོར་གྱི་སྦྱོར་ངག་རྣམ་དག་

ཡོད་པའི་ཕྱིར། རྟགས་ཁས། འདོད་ན། དེ་ཆོས་ཅན། དེ་སྐོར་གྱི་རྟགས་སྦྱོར་
རྣམ་དག་ཏུ་ཐལ་ལོ། །གཞན་ཡང་། བྱས་ན་མི་རྟག་པས་ཁྱབ་ཅེས་སོགས་ཀྱི་
སྒྲུབ་ངག་འདི་སྦྱོར་ངག་རྣམ་དག་ཏུ་ཐལ། སྐྱེས་པ་ཡིན་ན། འཇིག་པ་ཡིན་
པས་ཁྱབ། དཔེར་ན། གཟུགས་བཞིན། ཉེར་ལེན་གྱི་ཕུང་པོ་ཡང་སྐྱེས་པ་ཡིན་
ནོ། །ཞེས་པའི་སྒྲུབ་( ༢༨ན) ངག་འདི་སྦྱོར་ངག་རྣམ་དག་ཡིན་པའི་ཕྱིར། དེ་
འདྲའི་སྒྲུབ་ངག་དེ། མདོ་ལས། གང་ཅུང་ཟད་སྐྱེས་པའི་བདག་ཉིད་ཅན་
དེ་ཐམས་ཅད་ནི་འགགས་པའི་ཆོས་ཅན་ནོ་ཞེས་པའི་སྐབས་ནས་དངོས་སུ་
བསྟན་པའི་སྦྱོར་ངག་རྣམ་དག་ཡིན་པའི་ཕྱིར་ཏེ། དེ་འདྲའི་སྒྲུབ་ངག་དེ། གང་
དེ་ཐམས་ཅད་འགགས་པའི་ཆོས་ཅན། ཞེས་སོགས་རྣམ་པ་དུ་མར་ནི། །ཞེས་
སོགས་ཀྱི་སྐབས་ནས་དངོས་སུ་བསྟན་པའི་སྦྱོར་ངག་རྣམ་དག་གང་ཞིག་མདོ་
དེའི་དགོངས་པ་འགྲེལ་པར་བྱེད་པ་ལ། གཞུང་འདི་བྱུང་བའི་ཕྱིར། དང་པོ་
གྲུབ་སྟེ། གཞུང་དེའི་སྐབས་ནས་དངོས་སུ་བསྟན་པའི་སྦྱོར་ངག་རྣམ་དག་
ཡོད་པའི་ཕྱིར་ཏེ། འདི་ཡི་སྦྱོར་བའང་མཐོང་ཕྱིར་རོ། །ཞེས་སྨོས་པ་ལ་དགོས་
པ་ཡོད་པའི་ཕྱིར། གཞན་ཡང༌། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
སྒྲུབ་ངག་ཡང་དག་དང་། དེ་སྐོར་གྱི་རྟགས་སྦྱོར་རྣམ་དག་མི་འགལ་བར་ཐལ།
བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་བཀོད་པའི་ཚེ་ན། བྱས་པ་
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། དེའི་ཚེ་ན་དེ་སྒྲུབ་
ཀྱི་ཕྱོགས་ཆོས་གང་ཞིག །རྗེས་ཁྱབ་ཡིན་པའི་ཕྱིར། དང་པོ་གྲུབ་སྟེ། དེའི་ཚེ་ན་
སྒྲ་དེ་སྐོར་གྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ཏེ། དེའི་ཚེ་ན
བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཡང་དག་འགོད་པ་སྐབས་
སུ་བབས་པའི་གང་ཟག་དེ། སྒྲ་དེ་སྐོར་གྱི་ཤེས་འདོད་ཆོས་ཅན་སྐྱོན་མེད་དུ་
སོང་བའི་གང་ཟག་ཡིན་པའི་ཕྱིར། རྩ་རྟགས་( ༢༨༠) གཉིས་པ་གྲུབ་སྟེ། དེའི་
ཚེ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཡོད་

པའི་ཕྱིར་ཏེ། དེའི་ཚེ་ན་བུམ་པ་དེ་སྐོར་གྱི་མཐུན་དཔེ་ཡང་དག་ཡིན་པའི་
ཕྱིར་ཏེ། དེའི་ཚེ་ན་དེ་འདྲའི་སྒྲུབ་ངག་འགོད་པ་སྐབས་སུ་བབས་པའི་གང་
ཟག་དེ་བུམ་པ་དེ་སྐོར་གྱི་མཐུན་དཔེ་ཡང་དག་ཏུ་སོང་བའི་གང་ཟག་ཡིན་
པའི་ཕྱིར། གཞན་ཡང་། སྒྲ་བྱས་པ་དང་། བྱས་ན་མི་རྟག་པས་ཁྱབ་པ་གཉིས་
བརྗོད་པའི་སྒྲུབ་ངག་ཡང་དག་ཡིན་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚུལ་གསུམ་བརྗོད་པའི་སྒྲུབ་ངག་ཡང་དག་ཡིན་དགོས་པར་ཐལ། སྒྲ་
བྱས་པ་དང་། བྱས་ན་མི་རྟག་པས་ཁྱབ་པ། རྟག་ན་མ་བྱས་པས་ཁྱབ་པ་གསུམ་
བརྗོད་པའི་སྒྲུབ་ངག་ཡང་དག་ཡིན་ན། དེ་སྐོར་གྱི་ཚུལ་གསུམ་བརྗོད་པའི་དེ་
ཡིན་དགོས་པའི་ཕྱིར། འདོད་ན། དཔལ་ལྡན་ཆོས་གྲགས་ཀྱིས་སྨྲས་པའི་བྱས་
ཐེ་རྟག་པས་ཁྱབ་ཅེས་སོགས་ཀྱི་སྒྲུབ་ངག་བཀོད་པའི་ཚེ་ན།བྱས་ན་མི་
རྟག་པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན། ཐལ། ཕྱིར། འདོད་ན། དེས་
སྨྲས་པའི་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་བཀོད་པའི་ཚེ་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་བརྗོད་པའི་སྒྲུབ་ངག་
ཡང་དག་ཡོད་པར་ཐལ། འདོད་པའི་ཕྱིར། འདོད་ན། དེའི་ཚེ་ན་དེ་སྐོར་
གྱི་ཚུལ་གསུམ་བརྗོད་པའི་ངག་རྣམ་དག་ཡོད་པར་ཐལ། འདོད་པའི་ཕྱིར།
འདོད་ན། དེའི་ཚེ་ན་དེ་སྐོར་གྱི་ཚུལ་གསུམ་བརྗོད་པའི་ངག་དེ་ངག་རྣམ་དག་
ཏུ་ཐལ་ལོ། །འདོད་ན། དེའི་ཚེ་ན་དེ་སྐོར་གྱི་ཚུལ་གསུམ་( ༢༩ན)འཛིན་པའི་
རྟོག་པ་དེ་རྟོག་པ་དོན་མཐུན་ཡིན་པར་ཐལ། འདོད་པའི་ཕྱིར། འདོད་ན།
དེའི་ཚེ་ན་དེ་སྐོར་གྱི་ཚུལ་གསུམ་ཡོད་པར་ཐལ་ལོ། །བྱས་པ་ལ་ཁོ་ན་རེ། གོང་
དུ་ཆོས་ཅན་སྐྱོན་ཅན་ཡིན་ཏེ། དེ་ལྟར་མ་ཡིན་ན། སྒྲ་བྱས་པ་དང་། བྱས་ན་
མི་རྟག་པས་ཁྱབ་པ་གཉིས་འཕེན་པའི་ཐལ་འགྱུར་ཡང་དག་ཡིན་ན།བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཕེན་པའི་ཐལ་འགྱུར་ཡང་
དག་ཡིན་དགོས་པར་ཐལ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར།

ཙ
ཞེས་པའི་ཐལ་འགྱུར་འདི་དེ་སྐོར་གྱི་ཚུལ་གསུམ་འཕེན་པའི་ཐལ་འགྱུར་ཡང་
དག་ཡིན་པའི་ཕྱིར། འདོད་ན། སྒྲ་ཆོས་ཅན། མ་བྱས་པར་ཐལ། ཞེས་སོགས་ཀྱི་
ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་ཏུ་སོང་བའི་
གང་ཟག་གི་ངོར་དེ་འདྲའི་ཐལ་འགྱུར་ཆོས་ཅན། ཐལ། ཕྱིར། འདོད་ན། དེ་
འདྲའི་གང་ཟག་གི་ངོར་དེ་སྐོར་གྱི་ཚུལ་གསུམ་འཕེན་པའི་ཐལ་འགྱུར་ཡོད་
པར་ཐལ། འདོད་པའི་ཕྱིར། འདོད་ན། དེའི་ངོར། དེ་སྐོར་གྱི་ཚུལ་གསུམ་
བརྗོད་པའི་ཐལ་འགྱུར་ཡོད་པར་ཐལ། འདོད་པའི་ཕྱིར་ན་མ་ཁྱབ། འདོད་ན།
དེའི་ངོར་དེ་སྐོར་གྱི་ཚུལ་གསུམ་བརྗོད་པའི་ངག་རྣམ་དག་ཡོད་པར་ཐལ།
འདོད་པའི་ཕྱིར། དེས་ན། རང་རེས། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་ཡིན་ན། བུམ་པ་རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་
མཐུན་དཔེ་ཡང་དག་ཡིན་པས་ཁྱབ། བྱས་པ་ལ་ཁ་ཅིག་ན་རེ། སྒྲ་ཆོས་ཅན།
མི་རྟག་སྟེ། ( ༢༩བ)བྱས་པའི་ཕྱིར། ཞེས་བཀོད་པའི་ཚེ་ན་བྱས་པ་ཆོས་ཅན།
ཐལ། ཕྱིར། འདོད་ན། སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཡིན་ན།
དེ་འདྲའི་རྟགས་སྦྱོར་རྣམ་དག་བཀོད་པའི་ཚེ་ན་དེ་སྒྲུབ་ཀྱི་མཐུན་དཔེ་ཡང་
དག་ཡིན་དགོས་པར་ཐལ། འདོད་པའི་ཕྱིར། འདོད་ན། སྒྲ་མི་རྟག་པར་སྒྲུབ་
པའི་མཐུན་དཔེ་ཡང་དག་ཡིན་ན། དེ་སྒྲུབ་ཀྱི་མཐུན་དཔེ་ཡང་དག་བཀོད་
པའིཚེ་ན་དེ་སྒྲུབ་ཀྱི་མཐུན་དཔེ་ཡང་དག་ཡིན་དགོས་པར་ཐལ། འདོད་པའི་
ཕྱིར། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། དེ་སྒྲུབ་ཀྱི་
རྟགས་ཡང་དག་བཀོད་པའི་ཚེ་ན་དེ་སྒྲུབ་ཀྱི། རྟགས་ཡང་དག་ཡིན་དགོས
པར་ཐལ་ལོ། །འདོད་ན། སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་རྟགས
ཡང་དག་བཀོད་པའི་དུས་དང་། དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་
དག་བཀོད་པའི་དུས་གཉིས་མི་འགལ་བར་ཐལ་ལོ་ཟེར། གཞན་ཡང༌། སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་ན། སྒྲ་ཆོས་ཅན། ཞེས་སོགས་བཀོད་

པའི་ཚེ་ན། དེ་སྒྲུབ་ཀྱི་རྟགས་ཡང་དག་ཡིན་དགོས་པར་ཐལ། དེ་སྒྲུབ་ཀྱི་
མཐུན་དཔེ་ཡང་དག་ལ་དེའི་ཕྱིར། རྟགས་ཁས། འདོད་མི་ནུས་ཏེ། དེའི་ཚེ་ན།
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་དགོས་པའི་ཕྱིར། རྟགས་ཁས། ཟེར་ན།
འོ་ན། བུམ་པ་དེ་དེའི་ཚེ་ན་དེ་སྒྲུབ་ཀྱི་མཐུན་དཔེ་ཡིན་པར་ཐལ། དེའི་ཚེ་ན་
དེ་སྒྲུབ་ཀྱི་མཐུན་དཔེ་ཡང་དག་ཏུ་གྱུར་པའི་བེམ་པོ་ཡོད་པའི་ཕྱིར་(༣་ན)ཏེ།
དེའི་ཚེ་ན་དེར་གྱུར་པའི་ཤེས་པ་ཡོད་པའི་ཕྱིར་ཏེ། དེའི་ཚེ་ན་དེར་གྱུར་པའི་
ལྡན་མིན་འདུ་བྱེད་ཡོད་པའི་ཕྱིར། མ་གྲུབ་ན། དེའི་ཚེ་ན་དེ་སྒྲུབ་ཀྱི་མཐུན་
དཔེ་མེད་པར་ཐལ། དེའི་ཚེ་ན་དེ་སྒྲུབ་ཀྱི་མཐུན་དཔེ་ཡང་དག་ཏུ་གྱུར་པའི་
བེམ་པོ་སོགས་གསུམ་མེད་པའི་ཕྱིར། གཞན་ཡང་། སྒྲ་མི་རྟག་པར་སྒྲུབ་པའི་
རྟགས་ཡང་དག་ཡིན་ན། དེ་སྒྲུབ་ཀྱི་རྟགས་ཡང་དག་བཀོད་པའི་ཚེ་ན་དེ་སྒྲུབ་
ཀྱི་རྟགས་ཡང་དག་ཡིན་དགོས་པར་ཐལ། དེའི་ཚེ་ན་དེ་སྒྲུབ་ཀྱི་རྟགས་ཡང་
དག་ཏུ་གྱུར་པའི་རྟག་པ་དང་མི་རྟག་པ་གཉིས་ཀ་ཡོད་པའི་ཕྱིར། མ་གྲུབ་ན།
དེར་ཐལ། དེའི་ཚེ་ན་དེ་སྒྲུབ་ཀྱི་རྟགས་ཡང་དག་ཏུ་གྱུར་པའི་རྟག་པ་ཡོད་
པའི་ཕྱིར། དང་པོ་མ་གྲུབ་ན། དེའི་ཚེ་ན་དེ་སྒྲུབ་ཀྱི་རྟགས་ཡང་དག་ཏུ་གྱུར་
པའི་མི་རྟག་པ་ཡོད་པར་ཐལ། དེའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། གཉིས་པ་མ་གྲུབ་ན། དེའི་ཚེ་ན་དེར་གྱུར་པའི་རྟག་པ་ཡོད་
པར་ཐལ། དེའི་ཚེ་ན་བྱས་པའི་བྱེ་བྲག་དེ་དེ་སྒྲུབ་ཀྱི་རྟགས་ཡང་དག་ཡིན་
པའི་ཕྱིར་ཏེ། དེའི་ཚེ་ན་བྱས་པ་དེ་སྒྲུབ་ཀྱི་རྟགས་ཡང་དག་གང་ཞིག །སྤྱིར་
བྱས་པའི་བྱེ་བྲག་དེ་སྒྲུབ་ཀྱི་དེ་ཡིན་པའི་ཕྱིར། མ་ཁྱབ་བོ་ཟེར་ན། དེའི་ཚེ་ན་
བྱས་པའི་བྱེ་བྲག་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ།
བྱས་པའི་བྱེ་བྲག་དེ་དེའི་ཚེ་ན་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ།
བྱས་པའི་བྱེ་བྲག་དེ་དེའི་བྱེ་བྲག་གང་ཞིག །དེ་སྒྲུབ་ཀྱི་རྟགས་ཡང་དག་ཏུ་

་
ཧ
ཇ་ཏ
བཀོད་པའི་ཚེ་ན་དེ་( ༣་) སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཡང་ཁོ་
ན་རེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་འགོད་པ་སྐབས་སུ་
བབས་པའི་གང་ཟག་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
སྦྱོར་རྣམ་དག་བཀོད་པ་སྐབས་སུ་བབས་པའི་གང་ཟག་ཏུ་ཐལ། བྱས་ན་མི་
རྟག་པས་ཁྱབ་ཅེས་སོགས་ཀྱི་སྒྲུབ་ངག་དེ་སྐོར་གྱི་རྟགས་སྦྱོར་རྣམ་དག་ཡིན་
པའི་ཕྱིར། འདོད་ན། དེ་འདྲའི་གང་ཟག་ཆོས་ཅན། དེ་སྐོར་གྱི་རྟགས་སྦྱོར་
རྣམ་དག་འགོད་པ་སྐབས་སུ་བབས་པའི་གང་ཟག་མ་ཡིན་པར་ཐལ། དེ་སྐོར་
གྱི་སྒྲུབ་ངག་ཡང་དག་བཀོད་པ་སྐབས་སུ་བབས་པའི་གང་ཟག་ཡིན་པའི་
ཕྱིར། ཁྱབ་སྟེ། ཐར་ལམ་གསལ་བྱེད་ལས། དངོས་ཀྱི་འབྲས་བུ་ཐ་དད་ཡིན་
པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་བོ། །སྒྲ་ཆོས་ཅན། མི་རྟག་སྟེ
བྱས་པའི་ཕྱིར། ཞེས་པའི་རྟགས་སྦྱོར་འདི་ཐོས་པའི་ཉན་ཤེས་དེས། རང་གི་
འབྲས་བུར་གྱུར་པའི་བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་
དངོས་སུ་བསྐྱེད་པར་བྱེད། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག
དེ་ཐོས་པའི་ཉན་ཤེས་དེས་རང་གི་འབྲས་བུར་གྱུར་པའི་དེ་སྐོར་གྱི་ཚུལ་
གསུམ་དྲན་པའི་དྲན་ཤེས་དངོས་སུ་བསྐྱེད་པར་བྱེད་ཅེས་པའི་དོན་ཡིན་པའི
ཕྱིར། གཞན་ཡང་། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཆོས
ཅན། ཁྱོད་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡོད་པར་ཐལ། ཁྱོད་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་དག་( ༣༡ན)ཡིན་པའི་
ཕྱིར་ན་མ་ཁྱབ། འདོད་ན། མི་རྟག་པ་དེ་དེའི་དངོས་ཀྱི་དེར་ཐལ། འདོད་པའི་
ཕྱིར། འདོད་ན། སྒྲ་མི་རྟག་པ་དེའི་དངོས་ཀྱི་བསྒྲུབ་བྱ་ཡང་དག་ཏུ་ཐལ།
འདོད་པའི་ཕྱིར། འདོད་ན། སྒྲུབ་ངག་དེས་སྒྲ་མི་རྟག་པ་དངོས་སུ་བརྗོད་པར་
ཐལ་ལོ། །ཁ་ཅིག་ན་རེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་
དང་། རྟག་ན་མ་བྱས་པས་ཁྱབ་ཅེས་སོགས་ཀྱི་སྒྲུབ་ངག་གཉིས་ཀ་བྱས་རྟགས་

ཀྱིས་དེ་སྒྲུབ་ཀྱི་སྒྲུབ་ངག་ཡང་དག་ཡིན་ནོ་ཟེར་ན། དེ་ལ་སྐྱོན་འཕེན་པ་ཁ་
ཅིག་ན་རེ། དེ་གཉིས་ཀ་དེ་མ་ཡིན་པར་ཐལ། དེ་གཉིས་ཀྱིས་དེ་སྐོར་གྱི་ཕྱོགས་
ཆོས་ཟློས་ནས་བརྗོད་པའི་ཕྱིར་ཏེ། བྱས་ན་མི་རྟག་པས་ཁྱབ་ཅེས་སོགས་ཀྱི་
སྒྲུབ་ངག་དེས་ཡང་དེ་སྐོར་གྱི་ཕྱོགས་ཆོས་བརྗོད། གཅིག་ཤོས་དེས་ཡང་དེ་
སྐོར་གྱི་ཕྱོགས་ཆོས་བརྗོད་པའི་ཕྱིར་ན་འདི་འདྲའི་རིགས་ལ་ཁྱབ་པ་མི་ཡོང་
འོ་ན། སངས་རྒྱས་འཕགས་པས་སྨྲས་པའི་སྒྲ་བྱས་པ་དང་། སྒྲ་བྱས་པ་མ་
ཡིན་པ་ལས་ལོག་པ་ཡིན་ཞེས་པའི་ངག་འདིས། སྒྲ་བྱས་པ་ཟློས་ནས་བརྗོད་
པར་ཐལ། དེས་སྨྲས་པའི་སྒྲ་བྱས་པ་ཞེས་པའི་ངག་དེས་ཡང་སྒྲ་བྱས་པར་
བརྗོད། དེས་སྨྲས་པའི་སྒྲ་བྱས་པ་མ་ཡིན་པ་ལས་ལོག་པ་ཡིན་ཞེས་པའི་ངག་
དེས་ཀྱང་སྒྲ་བྱས་པར་བརྗོད་པའི་ཕྱིར། ཁྱབ་པ་ཁས། འདོད་ན། དེ་ཟློས་སྐྱོན་
ཅན་གྱི་ངག་ཏུ་ཐལ་ལོ། །འདོད་མི་ནུས་ཏེ། དེ་སངས་རྒྱས་ཀྱི་བཀའ་ཡིན་པའི་
ཕྱིར། ཁ་ཅིག །སངས་རྒྱས་འཕགས་པས་སྨྲས་པའི་སྒྲ་བྱས་པ་དང་། སྒྲ་བྱས་པ་
མ་ཡིན་པ་ལས་ལོག་པ་ཡིན་ཞེས་པའི་( ༣༡་) ངག་མེད་དོ་ཟེར་ན། དེ་ཡོད་
པར་ཐལ། སངས་རྒྱས་འཕགས་པས་སྨྲས་པའི་སྒྲ་བྱས་པ་དང་། བྱས་པ་མ་
ཡིན་པ་ལས་ལོག་པ་གཉིས་ཀ་ཡིན་ཞེས་པའི་ངག་དེ་ཡོད་པའི་ཕྱིར། དེས་སྨྲས་
པའི་སྒྲ་བྱས་པ་དང་། བྱས་པ་མ་ཡིན་པ་ལས་ལོག་པའི་གཞི་མཐུན་ཡིན་ཞེས་
པའི་ངག་དེ་ཡོད་པའི་ཕྱིར་ཏེ། དེས་སྨྲས་པའི་སྒྲ་བྱས་པ་དང་། བྱས་པ་མ་ཡིན་
པ་ལས་ལོག་པའི་གཞི་མཐུན་དུ་དམ་བཅས་པའི་དམ་བཅའ་ཡོད་པའི་ཕྱིར།
བྱས་པ་ལ་ཁོ་ན་རེ། སངས་རྒྱས་འཕགས་པས་སྨྲས་པའི་སྒྲ་བྱས་པ་དང༌། སྒྲ་
བྱས་པ་མ་ཡིན་པ་ལས་ལོག་པ་ཡིན་ཞེས་པའི་ངག་མེད་པར་ཐལ། སངས་རྒྱས་
འཕགས་པས་དེ་འདྲའི་ངག་སྨྲས་པ་ལ་དགོས་པ་མེད་པའི་ཕྱིར་ཏེ། སྒྲ་བྱས་
པར་གོ་བའི་གང་ཟག་ཡིན་ན། སྒྲ་བྱས་པ་མ་ཡིན་པ་ལས་ལོག་པར་གོ་བའི་
གང་ཟག་ཡིན་པས་ཁྱབ། སྒྲ་བྱས་པ་མ་ཡིན་པ་ལས་ལོག་པར་གོ་བའི་གང་

ཟག་ཡིན་ན། གཅིག་ཤོས་ཡིན་པས་ཁྱབ་པའི་ཕྱིར་ན་མ་ཁྱབ། རང་ལུགས་ཀྱི་
སྐྱོན་ནི། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་དང་། མི་རྟག་པ་
ཡིན་ན། གང་ཟག་གི་བདག་མེད་ཡིན་པས་ཁྱབ། དཔེར་ན། གཟུགས་བཞིན་
སྒྲ་ཡང་མི་རྟག་པ་ཡིན་ནོ། །ཞེས་པའི་སྒྲུབ་ངག་གཉིས་ཀ་སྒྲུབ་ངག་ཡང་དག་
ཏུ་ཐལ། བྱས་ན་ཞེས་སོགས་ཀྱི་སྒྲུབ་ངག་དང་། རྟག་ན་མ་བྱས་པས་ཁྱབ་ཅེས་
སོགས་ཀྱི་སྒྲུབ་ངག་གཉིས་ཀ་སྒྲུབ་ངག་ཡང་དག་ཡིན་པའི་ཕྱིར། རྟགས་ཁས།
འདོད་ན། དེ་གཉིས་ཀ་སྒྲུབ་ངག་ཡང་དག་ཏུ་འགོད་པ་སྐབས་སུ་བབས་པའི་
གང་ཟག་གི་ངོར་དེ་གཉིས་ཀ་སྒྲུབ་( ༣༢ན) ངག་ཡང་དག་ཏུ་ཐལ། འདོད་པའི་
ཕྱིར། འདོད་ན། དེའི་ངོར་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་
དེ་སྒྲུབ་ངག་ཡང་དག་ཏུ་ཐལ་ལོ། །འདོད་མི་ནུས་ཏེ། དེས་སྒྲ་མི་རྟག་པ་ཚད་
མས་གྲུབ་པའི་ཕྱིར་ཏེ། དེས་མི་རྟག་པའི་རྟགས་ཀྱིས་སྒྲ་གང་ཟག་གི་བདག་
མེད་དུ་སྒྲུབ་པའི་ཕྱོགས་ཆོས་ཚད་མས་གྲུབ་པའི་ཕྱིར་ཏེ། དེའི་ངོར་མི་རྟག་པ་
ཡིན་ན། གང་ཟག་གི་བདག་མེད་ཡིན་པས་ཁྱབ་ཅེས་སོགས་ཀྱི་སྒྲུབ་ངག་དེ་
སྒྲུབ་ངག་ཡང་དག་ཡིན་པའི་ཕྱིར། རྟགས་ཁས། ཁ་ཅིག་ན་རེ། བྱས་ན་མི་རྟག་
པས་ཁྱབ་ཅེས་སོགས་ཀྱི་སྒྲུབ་ངག་དང་། རྟག་ན་མ་བྱས་པས་ཁྱབ་ཅེས་སོགས་
ཀྱི་སྒྲུབ་ངག་ཡང་དག་གཉིས་ཀ་འགོད་པ་སྐབས་སུ་བབས་པའི་གང་ཟག་
ཡོད་ཟེར་ན། འོ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱང་
དངོས་སུ་བརྗོད་པའི་སྒྲུབ་ངག་ཡང་དག་དང་། དེ་སྐོར་གྱི་ལྡོག་ཁྱབ་དངོས་སུ་
བརྗོད་པའི་སྒྲུབ་ངག་ཡང་དག་གཉིས་ཀ་འགོད་པ་སྐབས་སུ་བབས་པའི་གང་
ཟག་ཡོད་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། ངེ་
འདྲའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་གཅིག་གི་
ངོར་དེ་སྐོར་གྱི་རྗེས་ཁྱབ་དངོས་སུ་བརྗོད་པའི་སྒྲུབ་ངག་བཀོད་པ་ལ་བརྟེན་
ནས། དེ་སྐོར་གྱི་ལྡོག་ཁྱབ་དྲན་པའི་དྲན་ཤེས་སྐྱེ་ནུས། དེའི་ངོར་དེ་སྐོར་གྱི་

ལྡོག་ཁྱབ་དངོས་སུ་བརྗོད་པའི་སྒྲུབ་ངག་བཀོད་པ་ལ་བརྟེན་ནས། དེ་སྐོར་གྱི་
རྗེས་ཁྱབ་དྲན་པའི་དྲན་ཤེས་སྐྱེ་ནུས་པའི་ཕྱིར་ཏེ། དེ་ཉིད་ཀྱི་ཕྱིར་འབྲེལ་ཤེས་
ན། །གཉིས་ལས་གང་ཡང་རུང་( ༣༢་) སྨྲས་པས། །ཞེས་སོགས་གསུངས་པའི་
ཕྱིར། བྱས་པ་ལ་ཁོ་ན་རེ། བྱས་ན་ཞེས་པའི་སྒྲུབ་ངག་དང་། རྟག་ན་ཞེས་
སོགས་ཀྱི་སྒྲུབ་ངག་གཉིས་ཀ་འགོད་པ་སྐབས་སུ་བབས་པའི་གང་ཟག་ཡོད་
པར་ཐལ། དང་པོར་བྱས་ན་ཞེས་སོགས་ཀྱི་སྒྲུབ་ངག་བཀོད་པ་ལ་བརྟེན་ནས།
སྒྲ་བྱས་པ་དང་། བྱས་ན་མི་རྟག་པས་ཁྱབ་པ་དྲན་པའི་དྲན་ཤེས་སྐྱེས། དེའི་
རྗེས་སུ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་
ཤེས་སྐྱེ་བའི་ཕྱིར་དུ།རྟག་ན་ཞེས་སོགས་ཀྱི་སྒྲུབ་ངག་བཀོད་པ་སྐབས་སུ་
བབས་པའི་གང་ཟག་ཡོད་པའི་ཕྱིར། སྒྲ་བྱས་པ་དང༌། བྱས་ན་མི་རྟག་པས་
ཁྱབ་པ་གཉིས་ཀ་དྲན་པའི་དྲན་ཤེས་རྒྱུད་ལ་ལྡན་པའི་བྱས་རྟགས་ཀྱིས་དེ་
སྒྲུབ་ཀྱི་སྒྲུབ་ངག་ཡང་དག་འབོད་པ་སྐབས་སུ་བབས་པའི་གང་ཟག་ཡོད་
པའི་ཕྱིར་ཏེ། དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་ཀྱི་སྐབས་ནས།
དངོས་སུ་བསྟན་པའི་དེ་སྐོར་གྱི་སྒྲུབ་ངག་འགོད་པ་སྐབས་སུ་བབས་པའི་
གང་ཟག་ཡོད་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ། དེ་འདྲའི་སྒྲུབ་
ང ག ་ག ཉི ས ་ཀ ་འ གོད་པ་སྐབས་སུ་བབས་པའི་གང་ཟག་ཡོད་པར་ཐལ།
སངས་རྒྱས་འཕགས་པས་སྨྲས་པའི་དེ་གཉིས་ཀ་འགོད་པ་སྐབས་སུ་བབས་
ངག་གཉས་
པའི་དེ་ཡོད་པའི་ཕྱིར།
པའི་གང་ཟག་ཡོད་པའི་ཕྱིར་ན་མ་ཁྱབ། མ་གྲུབ་ན། དེས་སྨྲས་པའི་དེ་གཉིས་
ཀ་ཆོས་ཅན། ཁྱོད་སྟོན་པ་སྐབས་སུ་བབས་པའི་གང་ཟག་ཡོད་པར་ཐལ། ཁྱོད་
ཀྱི་ཆེད་དུ་བྱ་བའི་གདུལ་བྱ་དེ། ཁྱོད་སྟོན་པ་( ༣༣ན) སྐབས་སུ་བབས་པའི་
གང་ཟག་ཡིན་པའི་ཕྱིར་ཏེ། ཁྱོད་སངས་རྒྱས་ཀྱི་བཀའ་ཡིན་པའི་ཕྱིར། ཡང་ཁོ་
ན་རེ། རྣམ་ངེས་ཊིཀ་ཆེན་ལས། ཕྱི་རྒོལ་དབང་པོ་རྟུལ་པོ་ལ་ནི་གཉིས་ཀ་

འགོད་པ་དག་ཀྱང་ཤེས་པར་བྱའོ། །ཞེས་གསུངས་པ་མི་འཐད་པར་ཐལ། བྱས་
ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་དང་། རྟག་ན་མ་བྱས་པས་ཁྱབ་
ཅེས་སོགས་ཀྱི་སྒྲུབ་ངག་གཉིས་ཀ་འགོད་པ་སྐབས་སུ་བབས་པའི་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་དབང་རྟུལ་མེད་པའི་ཕྱིར་ན་མ་ཁྱབ།
ལུང་དེའི་དོན་ནི། དེ་གཉིས་ཀ་འགོད་དགོས་ཀྱི་ཕྱི་རྒོལ་དབང་རྟུལ་ཡོད་པ་
དེའི་དོན་ཡིན་པའི་ཕྱིར། རང་རེས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་ཡིན་ན། དེ་སྐོར་
གྱི་ཚུལ་གསུམ་དྲན་པའི་དྲན་ཤེས་རྒྱུད་ལ་མི་ལྡན་པའི་གང་ཟག་ཡིན་པས་
ཁྱབ། བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་གི་རྒྱུད་ལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་ཡོད་པར་ཐལ།
དེའི་རྒྱུད་ཀྱི་དེ་སྐོར་གྱི་ཚུལ་གསུམ་འཇལ་བའི་ཚད་མས་དྲངས་ནས་སྐྱེས་
པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་
ཤེས་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་ཉེར་ལེན་བྱས་པ་ལ་
བརྟེན་ནས་བྱུང་བའི་དེ་སྐོར་གྱི་ཚུལ་གསུམ་དྲན་པའི་དྲན་ཤེས་ཡོད་པའི་
( ༣༣བ) ཕྱིར་ཟེར་ན། འོ་ན། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག
འགོད་པ་སྐབས་སུ་བབས་པའི་གང་ཟག་གི་རྒྱུད་ལ་བྱས་རྟགས་ཀྱིས་སྒྲ་མི་
རྟག་རྟོགས་ཀྱི་རྗེས་དཔག་ཡོད་པར་ཐལ། དེའི་རྒྱུད་ཀྱི་དེ་སྐོར་གྱི་ཚུལ་གསུམ་
འཇལ་བའི་ཚད་མས་དྲངས་ནས་སྐྱེས་པའི་བྱས་རྟགས་ཀྱིས་སྒྲ་མི་རྟག་རྟོགས་
ཀྱི་རྗེས་དཔག་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་ཉེར་ལེན་
བྱས་པ་ལ་བརྟེན་ནས་བྱུང་བའི་བྱས་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་
དཔག་ཡོད་པའི་ཕྱིར། བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་གི་

རྒྱུད་ལ་དེ་སྐོར་གྱི་ཚུལ་གསུམ་དྲན་པའི་དྲན་ཤེས་ཡོད་པར་ཐལ། དེའི་རྒྱུད་
ཀྱི་དེ་སྐོར་གྱི་ཚུལ་གསུམ་འཇལ་བའི་རྟོག་པ་དཔྱད་ཤེས་དེ་དེ་སྐོར་གྱི་ཚུལ་
གསུམ་དྲན་པའི་དྲན་ཤེས་ཡིན་པའི་ཕྱིར་ཏེ། དེའི་རྒྱུད་ལ་དེ་སྐོར་གྱི་ཚུལ་
གསུམ་འཇལ་བའི་རྟོག་པ་དཔྱད་ཤེས་ཡོད་པ་གང་ཞིག །དེ་སྐོར་གྱི་ཚུལ་
གསུམ་འཇལ་བའི་ཚད་མས་དྲངས་ནས་སྐྱེས་པའི་རྟོག་པ་དཔྱད་ཤེས་དེ་དྲན་
ཤེས་ཡིན་པའི་ཕྱིར། གཟུགས་འཛིན་དབང་མངོན་གྱིས་དྲངས་ནས་སྐྱེས་པའི་
གཟུགས་ངེས་པའི་ངེས་ཤེས་དེ་དྲན་ཤེས་ཡིན་པའི་ཕྱིར་ན་མ་ཁྱབ། ཡང་ཁོ་ན་
རེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་འགོད་ཡུལ་གྱི་གང་ཟག་
ཆོས་ཅན། ཁྱོད་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་
རྒྱུད་ལ་མི་ལྡན་པའི་གང་ཟག་ཏུ་ཐལ། དེ་སྐོར་གྱི་སྒྲུབ་ངག་ཡང་དག་འགོད་
པ་སྐབས་སུ་བབས་པའི་( ༣༤ན) དེ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་
འདྲའི་སྒྲུབ་ངག་ཆོས་ཅན། ཁྱོད་འགོད་ཡུལ་གྱི་གང་ཟག་དེ་སྐོར་གྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་ཏུ་ཐལ། ཁྱོད་དེ་སྐོར་གྱི་
སྒྲུབ་ངག་ཡང་དག་ཡིན་པའི་ཕྱིར་ན་མ་ཁྱབ། རྩ་བར་འདོད་མི་ནུས་ཏེ། དེ་
སྐོར་གྱི་ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན་པའི་དེ་སྐོར་གྱི་སྒྲུབ་ངག་
འགོད་ཡུལ་གྱི་གང་ཟག་ཡོད་པའི་ཕྱིར་ཟེར་ན། འོ་ན། བྱས་ན་མི་རྟག་པས་
ཁྱབ་ཅེས་སོགས་ཀྱི་སྒྲུབ་ངག་འགོད་ཡུལ་གྱི་གང་ཟག་ཆོས་ཅན། བྱས་རྟགས་
ཀྱིས་དེ་སྒྲུབ་ཀྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་
མ་ཡིན་པར་ཐལ། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་པའི་ཕྱིར།
རྟགས་གྲུབ་སྟེ། དེར་གྱུར་པའི་དཔལ་ལྡན་ཆོས་གྲགས་དེ་སྒྲ་མི་རྟག་པར་ཚད་
མས་ངེས་པའི་གང་ཟག་ཡིན་པའི་ཕྱིར། གཞན་ཡང་། ཁོ་ན་རེ། བྱས་ན་ཞེས་
སོགས་ཀྱི་སྒྲུབ་ངག་སྒྲུབ་ངག་ལྟར་སྣང་དུ་འགོད་ཡུལ་གྱི་གང་ཟག་མེད་པར་
ཐལ། བྱས་ན་ཞེས་སོགས་ཀྱི་སྒྲུབ་ངག་ཡང་དག་སྒྲུབ་ངག་ལྟར་སྣང་དུ་འགོད་

ཡུལ་གྱི་དེ་མེད་པ་གང་ཞིག །བྱས་ན་ཞེས་སོགས་ཀྱི་སྒྲུབ་ངག་དེ་བྱས་ན་ཞེས་
སོགས་ཀྱི་སྒྲུབ་ངག་ཡང་དག་ཡིན་པའི་ཕྱིར་ན་མ་ཁྱབ། དང་པོ་མ་གྲུབ་ན། དེ་
འདྲའི་གང་ཟག་ཆོས་ཅན། བྱས་ན་ཞེས་སོགས་ཀྱི་སྒྲུབ་ངག་འགོད་ཡུལ་གྱི་
གང་ཟག་ཏུ་ཐལ། དེ་འདྲའི་སྒྲུབ་ངག་ཡང་དག་སྒྲུབ་ངག་ལྟར་སྣང་དུ་འགོད་
ཡུལ་གྱི་གང་ཟག་ཡིན་པའི་ཕྱིར་ཟེར་ན། སྤྱིར་འདི་འདྲའི་( ༣༤་) རིགས་ལ་
ཁྱབ་པ་མི་ཡོང་ཞིང་། འདོད་ན། དེ་ཆོས་ཅན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་སྒྲུབ་ངག་ཡང་དག་འགོད་ཡུལ་གྱི་གང་ཟག་ཏུ་ཐལ། འདོད་
པའི་ཕྱིར། གཞན་ཡང་ཁོ་རང་ལ་། སངས་རྒྱས་འཕགས་པ་ཆོས་ཅན། རྟགས་
ཡང་དག་འགོད་ཡུལ་གྱི་གང་ཟག་ཏུ་ཐལ། རྟགས་ཡང་དག་སྒྲ་མི་རྟག་པར
སྒྲུབ་པའི་རྟགས་ལྟར་སྣང་དུ་འགོད་ཡུལ་གྱི་གང་ཟག་ཡིན་པའི་ཕྱིར། ཁྱབ་པ
ཁས། འདོད་ན། དེ་ཆོས་ཅན། ཁྱོད་ཀྱིས་མ་རྟོགས་པའི་ཆོས་ཡོད་པར་ཐལ་ལོ།
ཁ་ཅིག་ན་རེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཡང་དག་
སྒྲུབ་ངག་ལྟར་སྣང་དུ་འགོད་ཡུལ་གྱི་གང་ཟག་ཡོད་དོ་ཟེར་ན། དེ་འདྲའི་གང་
ཟག་གི་ངོར་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཡང་དག་དེ་
སྒྲུབ་ངག་ལྟར་སྣང་དུ་ཐལ། དམ་བཅའ་འཐད་པའི་ཕྱིར། འདོད་ན། དེའི་
ངོར་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཡོད་པར་ཐལ། འདོད་
པའི་ཕྱིར། འདོད་ན། དེའི་ངོར་བྱས་པའི་རྟགས་ཀྱི་སྒྲུབ་ངག་ཡང་དག་ཡོད་
པར་ཐལ་ལོ། ། ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་འགོད་པ་སྐབས་སུ་བབས་པའི་གང་ཟག་གི་རྒྱུད་ལ་བྱས་
རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་ཡོད་པར་ཐལ། སྒྲ་ཆོས་
ཅན། མ་བྱས་པར་ཐལ། རྟག་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་ཡང་
དག་འཕེན་པའི་ཐལ་འགྱུར་ཡང་དག་ཏུ་སོང་བའི་གང་ཟག་གི་རྒྱུད་ལ། དེ་
སྐོར་གྱི་ཚུལ་གསུམ་དྲན་པའི་དྲན་ཤེས་ཡོད་པའི་ཕྱིར། མ་གྲུབ་ན། དེ་

( ༣ ༥ ན)འདྲའི་གང་ཟག་ལ་དེ་འདྲའི་ཐལ་འགྱུར་འཕངས་པ་ལ་བརྟེན་ནས།
དེ་འདྲའི་གང་ཟག་གི་རྒྱུད་ཀྱི་སྒྲ་རྟག་འཛིན་གྱི་ལོག་རྟོག་མངོན་གྱུར་པ་དེ་
བཟློག་མི་ནུས་པར་ཐལ། མ་གྲུབ་པ་དེའི་ཕྱིར་ན་མ་ཁྱབ། འདོད་མི་ནུས་ཏེ།
དེ་འདྲའི་ཐལ་འགྱུར་དེ་དགོས་ནུས་གཉིས་ལྡན་གྱི་ཐལ་འགྱུར་ཡིན་པའི་ཕྱིར།
གལ་ཏེ་དེ་འདྲའི་ཐལ་འགྱུར་སྒྲུབ་བྱེད་ཡང་དག་འཕེན་པའི་དེར་སོང་བའི་
གང་ཟག་གི་རྒྱུད་ལ། དེ་སྐོར་གྱི་ཚུལ་གསུམ་དྲན་པའི་དྲན་ཤེས་ཡོད་དོ་ཟེར་
ན། དེ་འདྲའི་གང་ཟག་ལ་དེ་འདྲའི་ཐལ་འགྱུར་འཕངས་པ་ན། དེ་འདྲའི་གང་
ཟག་གི་རྒྱུད་ཀྱི་སྒྲ་རྟག་འཛིན་གྱི་ལོག་རྟོག་མངོན་གྱུར་པ་ལོག་པའི་ཚེ། དེ་
འདྲའི་གང་ཟག་གི་རྒྱུད་ཀྱི་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི་
དྲན་ཤེས་ཉམས་པར་ཐལ། སྤྱིར་དེ་འདྲའི་གང་ཟག་གི་རྒྱུད་ལ། དེ་སྐོར་གྱི་
ཚུལ་གསུམ་དྲན་པའི་དྲན་ཤེས་ཡོད། དེ་འདྲའི་གང་ཟག་དེ་སྐོར་གྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་ཏུ་གྱུར་པ་དེའི་ཚེ། དེའི་
རྒྱུད་ལ་དེ་སྐོར་གྱི་ཚུལ་གསུམ་དྲན་པའི་དྲན་ཤེས་མེད་པའི་ཕྱིར་ཏེ། དེ་སྐོར་
གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་གི་རྒྱུད་ལ་དེ་
སྐོར་གྱི་ཚུལ་གསུམ་དྲན་པའི་དྲན་ཤེས་མེད་པའི་ཕྱིར། རང་རེས། སྒྲ་མི་རྟག་
པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་
ཡིན་ན། དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་རྒྱུད་ལ་མི་ལྡན་པའི་གང་
ཟག་ཡིན་པས་ཁྱབ། བྱས་པ་ལ་ཁོ་ན་རེ། དངོས་པོའི་རྟགས་ཀྱིས་སྒྲ་མི་རྟག་
པར་སྒྲུབ་པའི་( ༣༥་)ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན་ཞིང་བྱས་
ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་ཡང་དག་འགོད་པ་སྐབས་སུ་
བབས་པའི་གང་ཟག་ཆོས་ཅན། ཐལ། ཕྱིར། འདོད་མི་ནུས་ཏེ། དངོས་པོའི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན་པའི་གང་
ཟག་ཡིན་པའི་ཕྱིར། ཆོས་ཅན་དེའི་ཕྱིར་ཏེ། དེ་ཡོད་པའི་ཕྱིར་ཏེ། དངོས་པོའི་

རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་སུ་
བབས་པའི་གང་ཟག་ཡང་ཡིན། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་
དག་འགོད་པ་སྐབས་སུ་བབས་པའི་དེ་ཡང་ཡིན་པའི་གཞི་མཐུན་ཡོད་པའི་
ཕྱིར་ཟེར་ན། འོ་ན། དངོས་པོའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི
དྲན་ཤེས་རྒྱུད་ལ་ལྡན་པའི་བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་གི་ངོར་།བྱས་ན་ཞེས
སོགས་ཀྱི་སྒྲུབ་ངག་ཆོས་ཅན། དེ་སྒྲུབ་ཀྱི་སྒྲུབ་ངག་ཡང་དག་ཏུ་ཐལ། བྱས
རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་ཡིན་པའི་ཕྱིར། འདོད་ན། དེའི་ངོར་
དེ་སྒྲུབ་ཀྱི་སྒྲུབ་ངག་ཡང་དག་ཡོད་པར་ཐལ་ལོ། །འདོད་མི་ནུས་ཏེ། དེ་འདྲའི་
གང་ཟག་དེ་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་རྒྱུད་ལ་ལྡན་པའི་གང་
ཟག་ཡིན་པའི་ཕྱིར། གཞན་ཡང༌། དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡང་ཡིན།
བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་
དེ་ཡང་ཡིན་པའི་གཞི་( ༣༦ན) མཐུན་པ་ཡོད་པར་ཐལ། དངོས་པོའི་རྟགས་
ཀྱིས་དེ་ཡང་ཡིན། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་འགོད་པ་
སྐབས་སུ་བབས་པའི་དེ་ཡང་ཡིན་པའི་གཞི་མཐུན་ཡོད་པའི་ཕྱིར། འདོད་ན།
དང་པོར། བྱས་རྟགས་ཀྱིས་དེ་སྒྲུབ་ཀྱི་རྟགས་ཡང་དག་བཀོད་པ་ལ་བརྟེན་
ནས། བྱས་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་སྐྱེས། དེའི་རྗེས་དངོས་
པོའི་རྟགས་ཀྱིས་དེ་སྒྲུབ་ཀྱི་རྟགས་ཡང་དག་འགོད་པ་ལ་བརྟེན་ནས། དངོས་
པོའི་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་དཔག་སྐྱེ་དགོས་ཀྱི་གང་ཟག་ཅིག་
ཡོད་པར་ཐལ། འདོད་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་རྟག་
རྟོགས་ཀྱི་རྗེས་དཔག་རང་རྒྱུད་ལ་སྐྱེས་པའི་དངོས་པོའི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་

ཅིག་ཡོད་པར་ཐལ་ལོ། །འདོད་མི་ནུས་ཏེ། དངོས་པོའི་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་ན། སྒྲ་མི་རྟག་
རྟོགས་ཀྱི་རྗེས་དཔག་རྒྱུད་ལ་སྐྱེས་པའི་གང་ཟག་མ་ཡིན་དགོས་པའི་ཕྱིར།
ཅིག་ན་རེ། བྱས་རྟགས་ཀྱི་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་རྒྱུད་ལ་
མི་ལྡན་ཞིང་། སྒྲ་རྟག་མི་རྟག་ཐེ་ཚོམ་ཟ་བའི་བྱས་རྟགས་ཀྱིས་དེ་སྒྲུབ་ཀྱི་ཕྱི་
རྒོལ་ཡང་དག་ཡིན་ན།བབས་པའི་གང་ཟག་ཡིན་པས་ཁྱབ་ཟེར་ན།ཁ་
དེ་སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་དེ་ལ་སྐྱོན་འཕེན་པ་ཁ་ཅིག་ན་
རེ། བྱས་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དྲན་པའི་དྲན་ཤེས་( ༣༦་)རྒྱུད་ལ་
ལྡན། དེ་སྐོར་གྱི་རྗེས་ཁྱབ་དྲན་པའི་དྲན་ཤེས་རྒྱུད་ལ་མི་ལྡན་ཞིང་། སྒྲ་རྟག་མི་
རྟག་ཐེ་ཚོམ་ཟ་བའི་དེ་སྐོར་གྱི་ཕྱི་རྒོལ་ཡང་དག་ཆོས་ཅན། ཐལ། ཕྱིར། ཆོས་
ཅན་དེའི་ཕྱིར་ཏེ། དེ་ཡང་ཡོད་པའི་ཕྱིར་ཏེ། དེ་སྐོར་གྱི་ཕྱོགས་ཆོས་དྲན་པའི་
དྲན་ཤེས་རྒྱུད་ལ་ལྡན། གཅིག་ཤོས་རྒྱུད་ལ་མི་ལྡན་པའི་དེ་སྐོར་གྱི་ཕྱི་རྒོལ་
ཡང་དག་ཡོད་པའི་ཕྱིར་ཏེ། དེ་སྐོར་གྱི་ཕྱོགས་ཆོས་དྲན་པའི་དྲན་ཤེས་རྒྱུད་ལ་
ལྡན། གཅིག་ཤོས་རྒྱུད་ལ་མི་ལྡན་པའི་གང་ཟག་ཡོད་པའི་ཕྱིར་ན་མ་ཁྱབ། རྩ་
བར་འདོད་མི་ནུས་ཏེ། དེ་སྐོར་གྱི་ཕྱོགས་ཆོས་དྲན་པའི་དྲན་ཤེས་རྒྱུད་ལྡན་གྱི་
གང་ཟག་ཡིན་པའི་ཕྱིར་ཟེར་ན། དེ་སྐོར་གྱི་ཕྱོགས་ཆོས་དྲན་པའི་དྲན་ཤེས་
རྒྱུད་ལ་ལྡན། དེ་སྐོར་གྱི་རྗེས་ཁྱབ་དྲན་པའི་དྲན་ཤེས་རྒྱུད་ལ་མི་ལྡན་པའི་དེ་
སྐོར་གྱི་ཕྱི་རྒོལ་ཡང་དག་མེད་པར་ཐལ། དེ་སྐོར་གྱི་ཕྱོགས་ཆོས་དྲན་པའི་དྲན་
ཤེས་རྒྱུད་ལྡན་གྱི་དེ་སྐོར་གྱི་ཕྱི་རྒོལ་ཡང་དག་ཡིན་ན། དེ་སྐོར་གྱི་རྗེས་ཁྱབ་
དྲན་པའི་དྲན་ཤེས་རྒྱུད་ལྡན་གྱི་དེ་སྐོར་གྱི་ཕྱི་རྒོལ་ཡང་དག་ཡིན་དགོས་པའི་
ཕྱིར་ཏེ། དེ་སྐོར་གྱི་ཕྱོགས་ཆོས་ཚད་མས་ངེས་པའི་དེ་སྐོར་གྱི་ཕྱི་རྒོལ་ཡང་
དག་ཡིན་ན། དེ་སྐོར་གྱི་རྗེས་ཁྱབ་ཚད་མས་ངེས་པའི་དེ་སྐོར་གྱི་དེ་ཡིན་
དགོས་པའི་ཕྱིར། ཁ་ཅིག་ན་རེ། སྒྲ་རྟག་མི་རྟག་ཐེ་ཚོམ་ཟ་བ་དང་སྒྲ་མི་རྟག་

པར་ཁས་ལེན་པ་གང་རུང་གི་སྒོ་ནས་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་
དྲན་པའི་དྲན་ཤེས་རྒྱུད་ལ་མི་ལྡན་པའི་བྱས་རྟགས་ཀྱིས་དེ་སྒྲུབ་ཀྱི་ཕྱི་རྒོལ་
ཡང་དག་དེ། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་( ༣༧ན) དག་འགོད་པ་
སྐབས་སུ་བབས་པའི་གང་ཟག་གི་མཚན་ཉིད་ཟེར་ན། དེ་མི་འཐད་དེ། དེ་
སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་ཡིན་ན།
སྒྲ་མི་རྟག་པར་ཁས་ལེན་པའི་གང་ཟག་མ་ཡིན་དགོས་པའི་ཕྱིར་ཏེ། དེ་ཡིན་
ན་སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་ཡིན་དགོས་པའི་ཕྱིར་ཏེ།དེ་སྐོར་
གྱི་སྒྲུབ་ངག་ཡང་དག་ཡིན་ན། རང་འགོད་པ་སྐབས་སུ་བབས་པའི་གང་ཟག་
གི་རྒྱུད་ཀྱི་སྒྲ་རྟག་མི་རྟག་ཐེ་ཚོམ་ཟ་བའི་ཐེ་ཚོམ་དེ་ལྡོག་པའི་ཕྱིར་དུ་བཀོད་
པའི་སྒྲུབ་ངག་ཡང་དག་ཡིན་དགོས་པའི་ཕྱིར་ཏེ། ཐར་ལམ་གསལ་བྱེད་ལས།
སྒྲུབ་ངག་ལ་བརྟེན་ནས་མཐའ་གཉིས་སུ་དོགས་པའི་ཐེ་ཚོམ་གཅོད་པར་བྱེད་
དོ། །ཅེས་གསུངས་པའི་ཕྱིར། ཁ་ཅིག་ན་རེ། བྱས་ན་མི་རྟག་པས་ཁྱབ་ཅེས་
སོགས་ཀྱི་སྒྲུབ་ངག་འདི། རང་འབྲས་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚུལ་གསུམ་དྲན་པའི་དྲན་ཤེས་དངོས་སུ་སྐྱེད་བྱེད་ཡིན་ཟེར་ན། དེ་མ་
ཡིན་པར་ཐལ། སྒྲུབ་ངག་དེའི་འབྲས་བུར་གྱུར་པའི་དེ་སྐོར་གྱི་ཚུལ་གསུམ་
དྲན་པའི་དྲན་ཤེས་དང་། སྒྲུབ་ངག་དེ་གཉིས་ཀྱི་བར་དུ་སྒྲུབ་ངག་དེ་ཐོས་
པའི་ཉན་ཤེས་ཀྱིས་ཆོད་པའི་ཕྱིར་ཏེ། སྒྲུབ་ངག་དེའི་འབྲས་བུར་གྱུར་པའི་དེ་
སྐོར་གྱི་ཚུལ་གསུམ་དྲན་པའི་དྲན་ཤེས་སྐྱེ་བ་དེ་དེ་འདྲའི་སྒྲུབ་ངག་ཐོས་པའི་
ཉན་ཤེས་ལ་རག་ལས་པའི་ཕྱིར་ཏེ། སྒྲུབ་ངག་དེ་ཐོས་པའི་ཉན་ཤེས་སྔོན་དུ
མ་སོང་བར། སྒྲུབ་ངག་དེའི་འབྲས་བུར་གྱུར་པའི་དེ་སྐོར་གྱི་ཚུལ་གསུམ་དྲན
པའི་དྲན་ཤེས་སྐྱེ་བ་མེད་( ༣ ༧བ) པའི་ཕྱིར་ཏེ། ཐར་ལམ་གསལ་བྱེད་ལས
གཞན་དོན་ལེའུའི་གཏན་ལ་དབབ་བྱའི་གཙོ་བོ་ནི་སྒྲུབ་ངག་ཡིན་ལ། དེ་བློ་
ཡུལ་དུ་སོང་བའི་དངོས་ཀྱི་འབྲས་བུ་ནི་ཚུལ་གསུམ་ལ་གོ་བ་སྐྱེ་བ་ཡིན་ནོ།

ཞེས་གསུངས་པའི་ཕྱིར། གཞན་ཡང་། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚུལ་གསུམ་དྲན་པའི་དྲན་ཤེས་རྒྱུད་ལ་སྐྱེ་ཁ་མའི་དེ་སྐོར་གྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་ཡོད་པར་ཐལ། རྩ་བའི་
དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་སྐོར་གྱི་སྒྲུབ་ངག་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་ན། དེ་སྐོར་གྱི་ཚུལ་གསུམ་དྲན་
པའི་དྲན་ཤེས་རང་རྒྱུད་ལ་སྐྱེ་བའི་ཐབས་རྣམ་དག་སྟོན་པ་སྐབས་སུ་བབས་
པའི་གང་ཟག་ཡིན་དགོས་པ་གང་ཞིག །དེ་སྐོར་གྱི་ཚུལ་གསུམ་དྲན་པའི་དྲན་
ཤེས་རང་རྒྱུད་ལ་སྐྱེ་ཁ་མའི་གང་ཟག་ཡིན་ན། དེ་རང་རྒྱུད་ལ་སྐྱེ་བའི་ཐབས་
རྣམ་དག་སྟོན་པ་སྐབས་སུ་བབས་པའི་གང་ཟག་མ་ཡིན་དགོས་པའི་ཕྱིར། ཕྱི་
མ་གྲུབ་སྟེ། རྣམ་མཁྱེན་རང་རྒྱུད་ལ་སྐྱེ་ཁ་མའི་གང་ཟག་ཡིན་ན། རྣམ་མཁྱེན་
རང་རྒྱུད་ལ་སྐྱེ་བའི་ཐབས་རྣམ་དག་སྟོན་པ་སྐབས་སུ་བབས་པའི་གང་ཟག་
མ་ཡིན་དགོས་པའི་ཕྱིར། རྣམ་མཁྱེན་རང་རྒྱུད་ལ་སྐྱེ་ཁ་མའི་གང་ཟག་ཡིན་ན།
རྣམ་མཁྱེན་རང་རྒྱུད་ལ་སྐྱེ་བའི་རྒྱུ་ཚོགས་གྲངས་ཚང་ཟིན་པའི་གང་ཟག་
ཡིན་དགོས་པའི་ཕྱིར། བྱས་པ་ལ་ཁོ་ན་རེ། བྱས་ན་མི་རྟག་པས་ཁྱབ་ཅེས་
སོགས་ཀྱི་སྒྲུབ་ངག་དེ། རང་འབྲས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཚུལ་གསུམ་( ༣༨ན) དྲན་པའི་དྲན་ཤེས་ཀྱི་དངོས་རྒྱུ་ཡིན་པར་ཐལ། དེ་འདྲའི་
སྒྲུབ་ངག་དེ་རང་འབྲས་རྣམ་མཁྱེན་གྱི་དངོས་ཀྱི་རྒྱུ་ཡིན་པའི་ཕྱིར། དེའི་
དངོས་འབྲས་སུ་གྱུར་པའི་རྣམ་མཁྱེན་ཡོད་པའི་ཕྱིར། མ་གྲུབ་ན། དེ་ཆོས་ཅན།
ཁྱོད་ཀྱི་དངོས་འབྲས་སུ་གྱུར་པའི་རྣམ་མཁྱེན་ཡོད་པར་ཐལ།ཁྱོད་འདུས་
བྱས་ཡིན་པའི་ཕྱིར་ཟེར་ན་མ་ཁྱབ། འོ་ན། ཐེག་ཆེན་གྱི་ཚོགས་ལམ་དེ། རང་
གི་ཉེར་འབྲས་སུ་གྱུར་པའི་རྣམ་མཁྱེན་གྱི་དངོས་ཀྱི་ཉེར་ལེན་ཡིན་པར་ཐལ།
དེ་རང་གི་འབྲས་བུར་གྱུར་པའི་རྣམ་མཁྱེན་གྱི་དངོས་རྒྱུ་གང་ཞིག །དེའི་ཉེར་
འབྲས་སུ་གྱུར་པའི་རྣམ་མཁྱེན་ཡོད་པའི་ཕྱིར། དང་པོ་དངོས། འདོད་ན། དེ་

རྣམ་མཁྱེན་གྱི་དངོས་ཀྱི་ཉེར་ལེན་དུ་ཐལ། འདོད་པ་གང་། རྣམ་མཁྱེན་གྱི་
ཉེར་ལེན་ཡིན་པའི་ཕྱིར། ཁ་ཅིག་ན་རེ། སྒྲ་བློ་དོན་གསུམ་གྱི་སྐྱོན་གང་རུང་
དང་བཅས་པ་གང་ཞིག །སྒྲུབ་ངག་དུ་བཀོད་པ་དེ་སྒྲུབ་ངག་ལྟར་སྣང་གི་
མཚན་ཉིད་དུ་འཇོག་པ་ཡིན་ནོ་ཟེར་ན། སངས་རྒྱས་འཕགས་པས་སྨྲས་པའི་
སྐྱེ་འཇིག་ཅན་ཡིན་ན། སེམས་མེད་ཡིན་པས་ཁྱབ་ཅེས་སོགས་ཀྱི་སྒྲུབ་ངག་
ཆོས་ཅན། ཟུར་དང་པོ་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། དེ་
གསུམ་གྱི་སྐྱོན་དང་བྲལ་བ་ཡིན་པའི་ཕྱིར་ཏེ།ངོ་བོའི་ཁྱད་པར་སྒྲ་བློ་དོན་
གསུམ་གྱི་སྐྱོན་དང་བྲལ་བ་ཡིན་པའི་ཕྱིར་ཏེ། སངས་རྒྱས་ཀྱི་བཀའ་ཡིན་པའི་
ཕྱིར་རོ། །
རང་ལུགས་ལ། སྒྲུབ་ངག་ཡང་དག་གི་རྣམ་བཞག་གཙོ་བོར་བཤད་པ་
དང་། ཞར་ལ་སྒྲུབ་ངག་ལྟར་སྣང་གི་རྣམ་བཞག་( ༣༨བ) བཤད་པ་གཉིས།
དང་པོ་ལ་སྒྲུབ་ངག་ཡང་དག་ལ། མཚན་ཉིད། དབྱེ་བ། འགོད་ཡུལ་གྱི་གང་
ཟག་ངོས་བཟུང་བ། བཀོད་པའི་དགོས་པ་བཤད་པ། སྒྲ་བཤད་པ་དང་ལྔ།
དང་པོ་ནི། ཁྱད་ཆོས་བཞི་དང་ལྡན་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ངག་ཚིག་རྣམ་དག་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་གི་མཚན་ཉིད་ཡིན། བྱས་ན་མི་རྟག་པས་ཁྱབ་ཅེས་སོགས་ཀྱི་
སྒྲུབ་ངག་ཆོས་ཅན། ཁྱད་ཆོས་བཞི་དང་ལྡན་ཏེ། རྒྱུའི་ཁྱད་པར་རང་གི་བསྟན་
དོན་རྟོགས་པའི་ཚད་མ་སྔ་མ་སྔོན་དུ་སོང་བ། བརྗོད་བྱའི་ཁྱད་པར་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་སྟོན་པ། ངོ་བོའི་ཁྱད་པར་སྒྲ
བློ་དོན་གསུམ་གྱི་སྐྱོན་དང་བྲལ་བ། བྱེད་ལས་ཀྱི་ཁྱད་པར་བྱས་རྟགས་ཀྱིས་སྒ
མི་རྟག་པར་སྒྲུབ་པའི་ཚུལ་གསུམ་ལྷག་ཆད་མེད་པར་སྟོན་པའི་བྱེད་ལས་
དང་ལྡན་པའི་ཕྱིར། དེས་ན་སྒྲུབ་ངག་ཡང་དག་ཡིན་ན། སྒྲ་བློ་དོན་གསུམ་གྱི་
སྐྱོན་དང་བྲལ་བ་གཅིག་དགོས་ཏེ། སྒྲ་སྐྱོན་ཅན་གྱི་སྒྲུབ་ངག་ལ་སོགས་པ་

བཀོད་ན། སྒྲུབ་ངག་དེ་འགོད་མཁན་གྱི་གང་ཟག་ལ་བརྗོད་ཚུལ་མི་ཤེས་པའི་
སྒོ་ནས་ཕྱི་རྒོལ་གྱིས་ཀླན་ཀ་འབྱུང་བའི་ཕྱིར། དེ་སྐད་དུ་ཡང་རྣམ་ངེས་ལས།
གཞན་གྱི་དོན་གྱི་རྗེས་སུ་དཔག་པ་ནི་ཚིག་གི་སྐྱོན་ཡོན་གཙོ་བོར་བྱེད་པ་ཡིན་
དོན་གྱི་ནི་མ་ཡིན་ཏེ། དོན་ཇི་ལྟ་བ་བཞིན་མ་ཡིན་པར་བརྗོད་པས་སྨྲ་བ་
པོ་ལ་ཀླན་ཀར་འགྱུར་བའི་ཕྱིར་རོ། །ཞེས་གསུངས། གཉིས་པ་དབྱེ་བ་ནི། སྒྲུབ་
ངག་ཡང་དག་དེ་ལ་དབྱེ་ན་( ༣༩ན) ཆོས་མཐུན་སྦྱོར་གྱི་སྒྲུབ་ངག་ཡང་དག་
དང་། ཆོས་མི་མཐུན་སྦྱོར་གྱི་སྒྲུབ་ངག་ཡང་དག་གཉིས། དེ་གཉིས་སོ་སོའི་
ཁྱད་པར་ནི། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་དང་རྗེས་
ཁྱབ་དངོས་སུ་བརྗོད་ཅིང་། དེ་སྐོར་གྱི་ལྡོག་ཁྱབ་ཤུགས་ལ་བརྗོད་པའི་དེ་སྐོར་
གྱི་ངག་ཚིག་རྣམ་དག་དེ་དེ་སྐོར་གྱི་དང་པོའི་མཚན་ཉིད་ཡིན། དེ་ལ་དབྱེ་ན།
ཁོ་རང་དུ་གྱུར་པའི་ཕྱོགས་ཆོས་སྔོན་འགྲོ་ཅན་གྱི་སྒྲུབ་ངག་ཡང་དག་དང་།
ཁྱབ་པ་སྔོན་འགྲོ་ཅན་གྱི་སྒྲུབ་ངག་ཡང་དག་གཉིས། དང་པོ་ནི། སྒྲ་བྱས། བྱས་
ན་མི་རྟག་པས་ཁྱབ། དཔེར་ན་གཟུགས་བཞིན་ཞེས་པའི་སྒྲུབ་ངག་ལྟ་བུ།
གཉིས་པ་ནི། བྱས་ན་མི་རྟག་པས་ཁྱབ། དཔེར་ན་གཟུགས་བཞིན་སྒྲ་ཡང་བྱས་
ཞེས་པའི་སྒྲུབ་ངག་ལྟ་བུའོ། །བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་
ཆོས་དང་ལྡོག་ཁྱབ་དངོས་སུ་བརྗོད་ཅིང་། དེ་སྐོར་གྱི་རྗེས་ཁྱབ་ཤུགས་ལ་
བརྗོད་པའི་དེ་སྐོར་གྱི་ངག་ཚིག་རྣམ་དག་དེ། དེ་སྐོར་གྱི་ཆོས་མི་མཐུན་སྦྱོར་
གྱི་སྒྲུབ་ངག་ཡང་དག་གི་མཚན་ཉིད་ཡིན། དེ་ལ་དབྱེ་ན། ཁོ་རང་དུ་གྱུར་པའི་
ཕྱོགས་ཆོས་སྔོན་འགྲོ་ཅན་གྱི་སྒྲུབ་ངག་ཡང་དག་དང་། ཁྱབ་པ་སྔོན་འགྲོ་ཅན་
གྱི་དེ་གཉིས། དང་པོ་ནི། སྒྲ་ནི་བྱས། མི་རྟག་པ་མ་ཡིན་ན། བྱས་པ་མ་ཡིན་
པས་ཁྱབ། དཔེར་ན་ནམ་མཁའ་བཞིན་ཞེས་པའི་སྒྲུབ་ངག་ལྟ་བུ། གཉིས་པ་ནི།
མི་རྟག་པ་མ་ཡིན་ན། བྱས་པ་མ་ཡིན་པས་ཁྱབ། དཔེར་ན་ནམ་མཁའ་བཞིན་
སྒྲ་ནི་བྱས་( ༣༩བ)ཞེས་པའི་སྒྲུབ་ངག་ལྟ་བུའོ། །འགོད་ཡུལ་གྱི་གང་ཟག་ངོས་

བཟུང་བ་ནི། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་
དྲན་ཤེས་སྔར་རྒྱུད་ལ་སྐྱེ་མ་མྱོང་། ད་ལྟ་རྒྱུད་ལ་མི་ལྡན་ཞིང་། སྒྲ་རྟག་མི་རྟག་
ཐེ་ཚོམ་ཟ་བའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་དེ།
དེ་སྐོར་གྱི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་ཡིན་
ཏེ། · ཤཱཀྱའི་འགྲེལ་པ་ལས། ཕྱི་རྒོལ་བས་བཟུང་བ་རྣམ་པར་བརྗེད་པ་ཡང་ཚིག་
གིས་དྲན་པའི་ཡུལ་ཉིད་ལ་འཇུག་པར་འགྱུར་རོ། །ཞེས་དང༌། རིགས་ཐིག་
དར་ཊིཀ་ལས། སྔར་ཤེས་པ་བརྗེད་ནས་དྲན་རུང་དུ་ཡོད་པ་ནི། སྒྲུབ་ངག་
འགོད་པའི་ཡུལ་གྱི་གཙོ་བོ་ཡིན་ལ། ཞེས་གསུངས་པའི་ཕྱིར་རོ། །བཀོད་པའི་
དགོས་པ་བཤད་པ་ནི།
བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་དེ་ལ་དེ་འདྲའི་སྒྲུབ་ངག་
བཀོད་པ་ལ་དགོས་པ་ཡོད་དེ། ། དེ་ལྟར་བཀོད་པ་ལ་བརྟེན་ནས་སྒྲུབ་ངག་དེ་
ཉན་ཤེས་ཀྱིས་ཐོས། དེ་ཐོས་པ་ལ་བརྟེན་ནས་སྒྲུབ་ངག་དེའི་འབྲས་བུར་གྱུར་
པའི་བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་དྲན་པའི་དྲན་ཤེས་སུ་སྐྱེད་པར་
བྱེད། དྲན་ཤེས་དེ་ལ་བརྟེན་ནས་བྱས་རྟགས་ཀྱིས་སྒྲ་མི་རྟག་རྟོགས་ཀྱི་རྗེས་
དཔག་དངོས་སུ་སྐྱེད་པར་བྱེད་པ་ཡིན་པའི་ཕྱིར། སྒྲ་བཤད་པ་ནི། བྱས་ན་མི་
རྟག་པས་ཁྱབ་ཅེས་སོགས་ཀྱི་སྒྲུབ་ངག་ཆོས་ཅན། ཁྱོད་ལ་སྒྲུབ་ངག་ཅེས་
བརྗོད་པའི་རྒྱུ་མཚན་ཡོད་དེ། སྒྲུབ་བྱེད་བྱས་རྟགས་༥ ༤་ན) ཀྱིས་སྒྲ་མི་རྟག་
པར་སྒྲུབ་པའི་ཚུལ་གསུམ་སྟོན་པའི་ངག་ཡིན་པའི་རྒྱུ་མཚན་གྱིས་དེ་ལྟར་དུ་
བརྗོད་པའི་ཕྱིར། ཆོས་མཐུན་སྦྱོར་གྱི་དེ་དང་། གཅིག་ཤོས་ཀྱི་སྒྲ་བཤད་པ་ལ་
ཊིཀྐའི་ལུགས་དང༌། མཁས་གྲུབ་རྗེའི་ཚད་མ་ཡིད་ཀྱི་མུན་སེལ་དང་། སྤྱི་དོན་
རིགས་རྒྱན་གྱི་ལུགས་གཉིས། དང་པོ་ནི། བྱས་ན་མི་རྟག་པས་ཁྱབ་ཅེས་སོགས་
ཀྱི་སྒྲུབ་ངག་དེ་ལ་ཆོས་མཐུན་སྦྱོར་གྱི་སྒྲུབ་ངག་ཅེས་བརྗོད་པའི་རྒྱུ་མཚན་
ཡོད་དེ། དེས་སྒྲ་དང་བུམ་པ་གཉིས། བྱས་པ་དང་མི་རྟག་པར་ཆོས་མཚུངས་

པར་སྦྱོར་བའི་རྒྱུ་མཚན་གྱིས་དེ་ལྟར་དུ་བརྗོད་པའི་ཕྱིར། ཆོས་མཚུངས་པར་
ཡང་སྦྱོར་བ་ཡིན་པའི་ཕྱིར་ཏེ། དེས་སྒྲ་ཡང་བྱས་པ་དང༌། མི་རྟག་པའི་གཞི་
མཐུན་དུ་བརྗོད། བུམ་པ་ཡང་དེ་ལྟར་དུ་བརྗོད་པའི་ཕྱིར། རྟག་ན་མ་བྱས་
པས་ཁྱབ་ཅེས་སོགས་ཀྱི་སྒྲུབ་ངག་འདི་ལ་ཆོས་མི་མཐུན་སྦྱོར་གྱི་སྒྲུབ་ངག་
ཅེས་བརྗོད་པའི་རྒྱུ་མཚན་ཡོད་དེ། དེས་སྒྲ་དང་ནམ་མཁའ་གཉིས། བྱས་
པ་དང་མི་རྟག་པར་ཆོས་མི་མཚུངས་པར་སྦྱོར་བའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར། ཆོས་མི་མཚུངས་པར་སྦྱོར་བ་ཡིན་ཏེ། དེས་སྒྲ་བྱས་པ་དང་
མི་རྟག་པའི་གཞི་མཐུན་དུ་བརྗོད། ནམ་མཁའ་མ་བྱས་པ་དང་། རྟག་པའི་
གཞི་མཐུན་དུ་བརྗོད་པའི་ཕྱིར། ལུགས་གཉིས་པ་ནི། བྱས་ན་མི་རྟག་པས་ཁྱབ་
ཅེས་སོགས་ཀྱི་སྒྲུབ་ངག་དེ་ལ། ཆོས་མཐུན་སྦྱོར་གྱི་སྒྲུབ་ངག་ཅེས་བརྗོད་པའི་
རྒྱུ་མཚན་ཡོད་དེ། དེས་བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་
( ༤་)ལ་ཡོད་པར་མཐུན་དཔེ་བུམ་པ་དང་སྦྱར་ནས་དངོས་སུ་སྟོན་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། རྟག་ན་ཞེས་སོགས་ཀྱི་སྒྲུབ་ངག་དེ་ལ་
ཆོས་མི་མཐུན་སྦྱོར་གྱི་སྒྲུབ་ངག་ཅེས་བརྗོད་པའི་རྒྱུ་མཚན་ཡོད་དེ། དེས་སྒྲ་མི་
རྟག་པར་སྒྲུབ་པའི་མི་མཐུན་ཕྱོགས་ལ་བྱས་པ་མེད་པར་མི་མཐུན་དཔེ་ནམ་
མཁའ་དང་སྦྱར་ནས་དངོས་སུ་སྟོན་པའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར། དེ་སྐད་དུ་ཡང་རིགས་སྒོ་ལས། དེ་ལ་ཆོས་མཐུན་པའི་སྦྱོར་བ་ནི་གང་
རྟགས་མཐུན་པའི་ཕྱོགས་ཉིད་ལ་ཡོད་པར་སྟོན་པར་བྱེད་པ་སྟེ་གང་བྱས་པ་
དེ་ནི་མི་རྟག་པར་མཐོང་སྟེ། དཔེར་ན་བུམ་པ་ལ་སོགས་པ་བཞིན་ནོ། །ཆོས་མི་
མཐུན་པ་ཡང་གང་སྒྲུབ་པར་བྱ་བ་མེད་པ་ལ་རྟགས་མེད་པ་ཉིད་དུ་སྟོན་པ་
སྟེ། གང་རྟག་པ་དེ་ནི་མ་བྱས་པར་མཐོང་སྟེ། དཔེར་ན་ནམ་མཁའ་ལ་སོགས་
པ་བཞིན་ནོ། །ཞེས་གསུངས་པའི་ཕྱིར།
གཉིས་པ་ཞར་ལ་སྒྲུབ་ངག་ལྟར་སྣང་གི་རྣམ་བཞག་བཤད་པ་ལ། སྒྲུབ་

ངག་ལྟར་སྣང་ལ་མཚན་ཉིད་དང་། དབྱེ་བ་གཉིས། དང་པོ་ནི། སྒྲུབ་ངག་ཡང་
དག་མ་ཡིན་པ་གང་ཞིག །སྒྲུབ་ངག་ཏུ་བཀོད་པ་དེ། དེའི་མཚན་ཉིད་ཡིན་ཏེ།
དེ་སྐད་དུ་ཡང་རིགས་གཏེར་ལས། སྒྲུབ་བྱེད་ཡང་དག་མ་ཡིན་པ། །བཀོད་པ་
སྒྲུབ་པ་ལྟར་སྣང་ཡིན། །ཞེས་གསུངས་སོ། །གཉིས་པ་དབྱེ་བ་ནི། བློ་སྐྱོན་ཅན་
གྱི་དེ། དོན་སྐྱོན་ཅན་གྱི་དེ། སྒྲ་སྐྱོན་ཅན་གྱི་དེ་གསུམ་དུ་ཡོད་དེ། རིགས་
གཏེར་ལས། དོན་བློ་སྒྲ་ཡི་དབྱེ་བ་ཡི། །( ༤༡ན) ལྟར་སྣང་དེ་ནི་རྣམ་པ་གསུམ། །
ཞེས་གསུངས་སོ། །དང་པོ་ནི། གྲངས་ཅན་གྱིས་སྨྲས་པའི་སྐྱེ་འཇིག་ཅན་ཡིན་
ན། སེམས་མེད་ཡིན་པས་ཁྱབ་ཅེས་སོགས་ཀྱི་སྒྲུབ་ངག་ལྟ་བུ་ཡིན་ཏེ། གྲངས་
ཅན་གྱི་སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་སྒྲུབ་པའི་ཕྱོགས་
ཆོས་ཚད་མས་མ་གྲུབ་པའི་ཕྱིར། གཉིས་པ་ནི། གྲངས་ཅན་གྱིས་སྨྲས་པའི་སྒྲ་
དང་རྟག་པ་གང་རུང་ཡིན་ན། རྟག་པ་ཡིན་པས་ཁྱབ། དཔེར་ན་ནམ་མཁའ་
བཞིན། སྒྲ་ཡང་དེ་གང་རུང་ཡིན་ནོ། །ཞེས་པའི་སྒྲུབ་ངག་ལྟ་བུ་ཡིན་ཏེ། སྒྲ་
རྟག་པར་སྒྲུབ་པའི་ཚུལ་གསུམ་དོན་ལ་མ་གྲུབ་པའི་ཕྱིར། འོ་ན། གྲངས་ཅན་
དེས་སྒྲ་དང་རྟག་པ་གང་རུང་ཡིན་ན། རྟག་པ་ཡིན་པས་ཁྱབ་ཅེས་སོགས་ཀྱི་
སྒྲུབ་ངག་དེ་གང་སྒྲུབ་པའི་ཕྱིར་དུ་བཀོད་པ་ཡིན་ཟེར་ན། སྒྲ་རྟག་པར་སྒྲུབ་
པའི་ཕྱིར་དུ་བཀོད་པ་ཡིན་ལ། འོ་ན། དེས་སྒྲ་རྟག་པར་སྒྲུབ་པ་ལ་དེ་གང་རུང་
རྟགས་སུ་བཀོད་པའི་རྒྱུ་མཚན་གང་ཞེ་ན། རྒྱུ་མཚན་ཡོད་དེ། སྒྲ་ཆོས་ཅན།
རྟག་སྟེ། སྒྲ་ཡིན་པའི་ཕྱིར། ཞེས་བཀོད་ན་སངས་རྒྱས་པའི་འགལ་ཁྱབ་ལ་ཕུད་
ཀྱི་དོགས་པ་དང་། སྒྲ་ཆོས་ཅན། རྟག་སྟེ། རྟག་པ་ཡིན་པའི་ཕྱིར། ཞེས་བཀོད་
ན། སངས་རྒྱས་པས་རྟགས་མ་གྲུབ་ཀྱི་ལན་འདེབས་ཀྱི་དོགས་ནས། སྒྲ་ཆོས་
ཅན། རྟག་སྟེ། སྒྲ་དང་རྟག་པ་གང་རུང་ཡིན་པའི་ཕྱིར། དེ་ལྟར་ན་སྦྱོར་བ་
འདིའི་རྟགས་ནི་གྲུབ། ཁྱབ་པ་ཡང་གྲུབ་འདུག་སྙམས་ནས་ཟོལ་( ༤༡༠)སྦྱོར་
ཀྱི་དབང་དུ་བྱས་ནས། སྒྲ་ཆོས་ཅན། རྟག་སྟེ། དེ་གང་རུང་ཡིན་པའི་ཕྱིར།

ཞེས་བཀོད་པ་ཡིན་པའི་ཕྱིར་རོ། །གསུམ་པ་ནི། རིགས་པ་ཅན་པས་སྨྲས་པའི་
སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དཔེར་ན་བུམ་པ་བཞིན་བུམ་པ་བྱས་
པ་དེ་བཞིན་དུ་སྒྲ་ཡང་བྱས་དེའི་ཕྱིར་སྒྲ་མི་རྟག་ཅེས་པའི་སྒྲུབ་ངག་ལྟ་བུ་
ཡིན་ཏེ། དེ་འདྲའི་སྒྲུབ་ངག་དེ་ལྷག་ཆད་ཟློས་གསུམ་གྱི་སྐྱོན་དང་བཅས་པའི་
སྒྲུབ་ངག་ཡིན་པའི་ཕྱིར། དེ་འདྲའི་སྒྲུབ་ངག་དེ་ལྷག་པའི་སྐྱོན་དང་བཅས་ཏེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་ཡིན་ན། སྒྲ་མི་
རྟག་པ་དངོས་སུ་མ་བརྗོད་དགོས་པ་ལས། དེས་སྒྲ་ཆོས་ཅན། མི་རྟག་སྟེ་བྱས་
པའི་ཕྱིར། ཞེས་སྒྲ་མི་རྟག་པ་དངོས་སུ་བརྗོད་པ་ལྷག་པའི་ཕྱིར། དེ་ཆད་པའི་
སྐྱོན་དང་བཅས་པ་ཡིན་ཏེ།
དེ་སྐོར་གྱི་སྒྲུབ་ངག་ཡང་དག་ཡིན་ན། དེ་
སྐོར་གྱི་ཁྱབ་འབྲེལ་དངོས་སུ་བརྗོད་པ་གཅིག་དགོས་པ་ལས། དེའི་སྐོར་གྱི་
ཁྱབ་འབྲེལ་དངོས་སུ་བརྗོད་པ་ཆད་པའི་ཕྱིར། དེ་ཟློས་པའི་སྐྱོན་དང་བཅས་
པ་ཡིན་ཏེ། སྒྲ་ཆོས་ཅན། མི་རྟག་སྟེ་བྱས་པའི་ཕྱིར། ཞེས་དམ་བཅའ་བརྗོད་པ་
དང་། དེའི་ཕྱིར་ན་སྒྲ་མི་རྟག་ཅེས་པའི་མཇུག་སྡུད་བརྗོད་པ་གཉིས་ཡང་ཟློས་
སོ། །སྒྲ་ཆོས་ཅན་མི་རྟག་སྟེ། བྱས་པའི་ཕྱིར། ཞེས་པའི་སྒྲ་བྱས་པར་བརྗོད་པ་
དང་། བུམ་པ་བྱས་པ་དེ་བཞིན་དུ་སྒྲ་ཡང་བྱས་ཅེས་སྒྲ་བྱས་པར་བརྗོད་པ་
གཉིས་ཡང་ཟློས་པའི་ཕྱིར་རོ། །དེ་སྐད་དུ་ཡང་། རིགས་གཏེར་ལས། ཡན་ལག་
ལྔ་ལ་དམ་བཅའ་དང་། ཉེར་སྦྱོར་མཇུག་སྡུད་( ༤༢ན) གསུམ་ལྷག་པ། །སྤྱི་ཁྱབ་
མ་ཚང་ཕྱིར་མི་འཐད། །ཅེས་གསུངས་པའི་ཕྱིར།
༈ དོན་སྨོས་དེ་ནི་སྒྲ་དག་དང་།།ཞེས་སོགས་ཀྱི་གཞུང་འདི་གང་ལས་
འཕྲོས་ན། དེ་ཡང་གཞན་ལ་ཞེས་པ་ནས། དགག་ཕྱིར་ཡིན། ཞེས་པའི་བར་གྱི་
མཐོང་བ་སྨོས་པའི་དགོས་པ་བཤད་ནས་དོན་སྨོས་པ་འཆད་པར་བྱེད་པ་ལ།
དོན་སྨོས་དེ་ནི་སྒྲ་དག་དང་། །ཞེས་སོགས་བྱུང་།
དང་པོ་ནི། ཚད་མ་མདོར། གཞན་དོན་རྗེས་དཔག་གི་མཚན་ཉིད་

འཆད་པའི་ཚིག་ཟུར་དུ་དོན་ཞེས་པའི་ཚིག་སྨོས་པ་ཆོས་ཅན། དགོས་པ་ཡོད་
དེ། རྣམ་བཅད་ལ། གྲངས་ཅན་གྱིས་སྨྲས་པའི་སྒྲ་དང་། རྟག་པ་གང་རུང་ཡིན་
ན། རྟག་པ་ཡིན་པས་ཁྱབ། ཅེས་སོགས་ཀྱི་སྒྲུབ་ངག་དེ། སྒྲུབ་ངག་ཡང་དག་
ཡིན་པ་བཅད་ནས་ཡོངས་གཅོད་ལ་སྦྱོར་བ་སྐོར་གཅིག་གི་སྒྲུབ་ངག་ཡང་
དག་ཡིན་ན། དངོས་པོའི་གནས་ཚོད་དང་མཐུན་པར་སྒྲུབ་པའི་སྦྱོར་བ་སྐོར་
གཅིག་གིས་ཚུལ་གསུམ་བརྗོད་པ་གཅིག་དགོས་སོ།
ཆེད་ཡིན་པའི་ཕྱིར་རོ། །།ཞེས་ཤེས་པར་བྱ་བའི་
༈ ། གཞན་གྱིས་བརྟགས་པ་ཡིས། ཞེས་སོགས་གང་ལས་འཕྲོས་ན། དེ་སྤང་
ཕྱིར་བདག་མཐོང་བའི་ཚིག །ཅེས་སོགས་མདོར་བསྟན་རྒྱས་བཤད་ཀྱི་གཞུང་
རྣམས་ལས་འཕྲོས། འཕྲོས་ཚུལ་ནི། དེ་སྤང་ཕྱིར་བདག་མཐོང་བའི་ཚིག །ཅེས་
སོགས་ཀྱི་སྐབས་སུ། སངས་རྒྱས་པས་བློ་བདེ་སྐྱེ་འཇིག་ཅན་དང་སེམས་མེད་
བེམ་པོ་གཞི་མཐུན་དུ་ཁས་བླངས་པ་ལ། གྲངས་ཅན་གྱི་དེ་ལྟར་མ་གྲུབ་བཞིན་
དུ། སངས་རྒྱས་པའི་ཁས་བླངས་པ་ལ་( ༤༢༠) འཁྲིས་ནས། འོ་ན། བློ་བདེ་ཆོས་
ཅན། སེམས་མེད་ཡིན་ཏེ། སྐྱེ་འཇིག་ཅན་ཡིན་པའི་ཕྱིར། དཔེར་ན་གཟུགས་
སོགས་དེ་ཙམ་ལྔ་བཞིན། ཞེས་བཀོད་པའི་ཚེ་ན་སྐྱེ་འཇིག་ཅན་བློ་བདེ་སེམས་
མེད་དུ་སྒྲུབ་པའི་རྟགས་ཡང་དག་ཡིན་པར་ཐལ། དམ་བཅའ་འཐད་པའི་
ཕྱིར། ཞེ་ན་མ་ཁྱབ། དེའི་ཚེ་ན། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ
པའི་རྟགས་ཡང་དག་མ་ཡིན་ཏེ། དེའི་ཚེ་ན་གྲངས་ཅན་གྱི་སྐྱེ་འཇིག་ཅན་གྱི
རྟགས་ཀྱིས་བློ་བདེ་སེམས་མེད་དུ་སྒྲུབ་པའི་ཕྱོགས་ཆོས་ཚད་མས་མ་སྒྲུབ་
པའི་ཕྱིར། བྱས་པ་ལ་གྲངས་ཅན་ན་རེ། འོ་ན། བྱེ་བྲག་པས་བ་སྤྱི་རྟག་དངོས་
རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བ་དང་དུ་མ་མ་
ཡིན་པའི་གཞི་མཐུན་དུ་ཁས་བླངས་པ་ལ་ཁྱོད་རང་ཆོས་ཀྱི་གྲགས་པ་དང་།
ཁྱོད་ཀྱི་སྔོན་གྱི་སློབ་དཔོན་ཕྱོགས་གླང་གཉིས་ཀྱིས་དེ་ལྟར་མ་གྲུབ་བཞིན་དུ།

(བྱེ་བྲག་པའི་ཁས་བླངས་པ་ལ་འཁྲིས་ནས་འཕངས་པའི་བ་སྤྱི་རྟག་དངོས་
ཆོས་ཅན། དུ་མར་ཐལ། རང་གི་གསལ་བ་དུ་མ་ལ་དོན་དམ་པར་འཕྲོ་འདུ་
འབྲེལ་བའི་ཕྱིར། ཞེས་པའི་ཐལ་འགྱུར་འདི་ཁྱོད་རང་སངས་རྒྱས་པའི་ལུགས་
ལ་སྒྲུབ་བྱེད་ཡང་དག་འཕེན་པའི་ཐལ་འགྱུར་མ་ཡིན་པར་ཐལ། དེའི་རྟགས་
ཁྱོད་རང་ཆོས་ཀྱི་གྲགས་པ་དང༌། ཁྱོད་ཀྱི་སྔོན་གྱི་སློབ་དཔོན་ཕྱོགས་གླང་
གཉིས་ཀྱིས་ཚད་མས་མ་གྲུབ་པའི་ཕྱིར། ཁྱབ་པ་ཁས། ཞེས་པའི་འདོད་པ་
བརྗོད་པར་བྱེད་པ་ལ། འཐད་ལྡན་ལས། གལ་ཏེ་གཞན་གྱི་ཁས་བླངས་པ་
རྟགས་མ་ཡིན་ན། ཁྱོད་དང་སྔོན་གྱི་སློབ་( ༤༣ན) དཔོན་རྣམས་ཀྱིས་ཇི་ལྟར་
ཁས་བླངས་པའི་ཆོས་ཀྱིས་ཆོས་གཞན་ཐལ་བར་སྒྲུབ་པར་བྱེད། ཅེ་ན་ཞེས་པ་
དང་། ལྷ་དབང་བློས། གལ་ཏེ་གཞན་གྱི་ཁས་བླངས་པའི་སྒྲུབ་པར་བྱེད་པ་མ་
ཡིན་ན། ཇི་ལྟར། དེས་དེ་དང་དེ་ལ་བསྒྲུབ་པར་བརྗོད་ཅེ་ན། ཞེས་པ་འདི་
བྱུང༌། དེ་གཉིས་མི་མཚུངས་པའི་ལན་འཆད་པར་བྱེད་པ་ལ། འདིར་གཞན་
གྱིས་བརྟགས་པ་ཡིས། །ཞེས་སོགས་རྐང་པ་ཕྱེད་དང་གསུམ་དང་། རྣམ་ངེས་
སུ་གཞན་གྱིས་ཀུན་བཏགས་པའི་ཐལ་བ་སྒྲུབ་པ། དཔེར་ན་དུ་མ་ལ་ཡོད་པའི་
གཅིག་པོ་དེ་ནི་ཡུལ་ལ་སོགས་པའི་ཁྱད་པར་གཞན་དང་ལྡན་པ་མ་ཡིན་
ཡུལ་དང་དུས་དང་གནས་སྐབས་ཀྱི་ཁྱད་པར་ངེས་པའི་གསལ་བ་གཅིག་དང་
འབྲེལ་བས་རྣམ་པར་མ་བཅད་པའི་རང་བཞིན་གཞན་གྱི་སྟོང་པའི་ཕྱིར་ཏེ།
དེ་ལྟ་བུའི་རང་བཞིན་ནི་ཡུལ་ལ་སོགས་པ་ཐ་དད་པ་ཅན་དང་ལྡན་པར་
འགལ་བའི་ཕྱིར་རོ། །ཞེས་བྱ་བ་གང་ཡིན་པ་དེ་ནི། ཆོས་གཅིག་ཁས་བླངས་ན་
ཆོས་གཞན་ཁས་བླངས་པར་བསྟན་པའི་ཕྱིར་ཡིན་ལ། དེ་ཁས་ལེན་ན་ནི་ཆོས་
གཉིས་ཀ་ལྡོག་པར་འགྱུར་རོ། །ཞེས་པ་འདི་བྱུང༌། དེས་ན་དེ་གཉིས་མི་
མཚུངས་པ་ཡིན་ཏེ། གྲངས་ཅན་གྱི་སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་
པའི་རྟགས་སུ་བཀོད་པས་ན་སྦྱོར་བ་སྐོར་གཅིག་གི་གཞན་དོན་སྐབས་ཀྱི་

རྟགས་ཡང་དག་ཡིན་ན། སྦྱོར་བ་སྐོར་གཅིག་གི་སྔ་རྒོལ་ཡང་དག་གི་ཚད་མས་
གྲུབ་པ་གཅིག་དགོས་པ་ཡིན་གྱི། སློབ་དཔོན་ཕྱོགས་གླང་གིས་( ༤༣༠) བྱེ་བྲག་
པའི་ཁས་བླངས་པ་ལ་འཁྲིས་ནས་འཕངས་པའི་བ་སྤྱི་རྟག་དངོས་ཆོས་ཅན།
དུ་མར་ཐལ། རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བའི་
ཕྱིར་ཞེས་པའི་ཐལ་འགྱུར་འདི་བྱེ་བྲག་པས་བ་སྤྱི་རྟག་དངོས་རང་གི་གསལ་
བ་དུ་མ་ལ་དོན་དམ་པར་འཕྲོ་འདུ་འབྲེལ་བར་ཁས་བླངས་པ་ན། རང་གི་
གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བ་རྟགས་སུ་བཀོད་ནས་བྱེ་
བྲག་པ་ལ་མི་འདོད་པ་ཐལ་བར་འཕེན་པའི་ཐལ་འགྱུར་ཡིན་པའི་ཕྱིར། ཞེས་
འཆད་པར་བྱེད་པ་ལ། གཞན་གྱིས་བརྟགས་པ་ཡིས། ཐལ་བ་སྒྲུབ། ཅེས་པ་
འདི་བྱུང༌། འོ་ན། དེ་འདྲའི་ཐལ་འགྱུར་འཕངས་པ་ལ་དགོས་པ་གང་ཡོད་ཅེ་
ན། དགོས་པ་ཡོད་དེ། དུ་མ་མ་ཡིན་པའི་རྟགས་ཀྱིས་བ་སྤྱི་རྟག་དངོས་རང་གི་
གསལ་བ་དུ་མ་ལ་འཕྲོ་འདུ་འབྲེལ་བ་དེ་འགག་པར་བྱ་བའི་ཆེད་ཡིན། དེ་
ལྟར་འགག་ཡང་ནུས་ཏེ། དུ་མ་མ་ཡིན་པའི་རྟགས་ལས་བ་སྤྱི་རྟག་དངོས་རང་
གི་གསལ་བ་དུ་མ་ལ་དོན་དམ་པར་འཕྲོ་འདུ་མ་འབྲེལ་བར་སྒྲུབ་ནུས་པའི་
ཕྱིར། དེ་ཡང་ནུས་ཏེ། དུ་མ་མ་ཡིན་པ་དང་། རང་གི་གསལ་བ་དུ་མ་ལ་འཕྲོ་
འདུ་མ་འབྲེལ་བ་གཉིས་ལ་རྟགས་ཡང་དག་གི་རྟགས་ཆོས་ཀྱི་དབང་དུ་བྱས་
པའི་འབྲེལ་བ་གྲུབ་པའི་ཕྱིར། ཞེས་འཆད་པར་བྱེད་པ་ལ། གཉིས་འབྲེལ་ཕྱིར་
ཞེས་སོགས་རྐང་པ་ཕྱེད་དང་གཉིས་བྱུང༌། འོ་ནརྣམ་འགྲེལ་དང་། རྣམ་ངེས
ཀྱི་གཞུང་འདི་གཉིས་ཀྱིས་བསྟན་ཚུལ་དེ་གང་ཞེ་ན། དེ་ཡང་རྣམ་འགྲེལ་གྱིས
གཞན་གྱིས་བརྟགས་པ་ཡིས། ཐལ་བ་སྒྲུབ་པ་ཞེས་པས་རང་རྒྱུད་ཀྱི་ཐལ་
འགྱུར་དངོས་སུ་བསྟན། ( ༤༤ན) གཉིས་འབྲེལ་ཕྱིར། ཞེས་པས་རང་རྒྱུད་ཀྱི་
རྟགས་ཡང་དག་དངོས་སུ་བསྟན། གཅིག་མེད་ན་གཞན་འགག་ཕྱིར་ཡིན། །
ཞེས་པས། བ་སྤྱི་རྟག་དངོས་ཆོས་ཅན། དུ་མར་ཐལ། རང་གི་གསལ་བ་དུ་མ་

ལ་འཕྲོ་འདུ་འབྲེལ་བའི་ཕྱིར། ཞེས་པའི་ཐལ་འགྱུར་འཕངས་པའི་དགོས་པ་
དེ་དངོས་སུ་བསྟན། རྣམ་ངེས་ཀྱིས་བསྟན་ཚུལ་ནི། དེ་ཡང་གཞན་གྱི་ཀུན་
བཏགས་པའི་ཐལ་བ་སྒྲུབ་པ་ཞེས་པས། རང་རྒྱུད་ཀྱི་ཐལ་འགྱུར་ཡང་དག་
དངོས་སུ་བསྟན། དཔེར་ན་དུ་མ་ལ་ཡོད་པའི་གཅིག་ཤོས་དེ་ནི། ཞེས་པ་ནས།
རང་བཞིན་གཞན་གྱིས་སྟོང་པའི་ཕྱིར། །ཞེས་པའི་བར་གྱིས་རང་རྒྱུད་ཀྱི་
རྟགས་ཡང་དག་དངོས་སུ་བསྟན། དེ་ལྟ་བུའི་རང་བཞིན་ཞེས་པ་ནས། འགལ་
བའི་ཕྱིར་རོ། །ཞེས་པའི་བར་གྱི་དུ་མ་མ་ཡིན་པ་དང་། རང་གི་གསལ་བ་དུ་མ
ལ་འཕྲོ་འདུ་འབྲེལ་བའི་གཞི་མཐུན་འགོག་བྱེད་ཀྱི་རིགས་པ་ཡང་དངོས་སུ་
བསྟན།ཞེས་བྱ་བ་ལྟ་བུ་གང་ཡིན་པ་དེ་ནི། ཞེས་པ་ནས། ལྡོག་པར་འགྱུར་རོ།
ཞེས་པའི་བར་གྱི་སྔར་གྱི་ཐལ་འགྱུར་དེ་འཕངས་པའི་དགོས་པ་དངོས་སུ་
བསྟན་པ་ཡིན་ནོ། །འོ་ན་རྣམ་འགྲེལ་དང་རྣམ་ངེས་ཀྱི་གཞུང་འདི་གཉིས་
ཀྱིས་བསྟན་ཚུལ་ལ་མི་འདྲ་བའི་ཁྱད་པར་ཅུང་ཟད་ཀྱང་མེད་པ་ཡིན་ནམ་ཞེ་
ན། དེ་ཡང་མ་ཡིན་ཏེ། གཞན་གྱིས་བརྟགས་པ་ཡིས། ཞེས་སོགས་ཀྱི་གཞུང་
འདིས་རང་རྒྱུད་ཀྱི་ཐལ་འགྱུར་ཡང་དག་རྒྱས་པར་དངོས་སུ་བསྟན་ཀྱང་།
རང་རྒྱུད་ཀྱི་རྟགས་ཡང་དག་རྒྱས་པར་དངོས་སུ་མ་བསྟན། གཞན་གྱི་ཀུན་
( ༤༤བ)བཏགས་པའི་ཐལ་བ་སྒྲུབ་པ་ཞེས་སོགས་ཀྱི་གཞུང་འདིས་རང་རྒྱུད་ཀྱི་
རྟགས་ཡང་དག་རྒྱས་པར་དངོས་སུ་བསྟན་ཀྱང་། རང་རྒྱུད་ཀྱི་ཐལ་འགྱུར་
ཡང་དག་དངོས་སུ་མ་བསྟན་པའི་ཕྱིར། འོ་ན། རྣམ་འགྲེལ་རྣམ་ངེས་ཀྱི་གཞུང་
འདི་གཉིས་ཀས་རང་རྒྱུད་ཀྱི་རྟགས་ཡང་དག་དང༌། རང་རྒྱུད་ཀྱི་ཐལ་འགྱུར་
གཉིས་ཀ་དངོས་སུ་སྟོན་པའི་རྒྱུ་མཚན་གང་ཞེ་ན། རྒྱུ་མཚན་ཡོད་དེ། རྣམ་
འགྲེལ་དུ། གཞན་གྱིས་བརྟགས་པ་ཡིས། ཞེས་སོགས་ཀྱི་རྐང་པ་ཕྱེད་དང་
གཉིས་ཀྱིས། རང་རྒྱུད་ཀྱི་ཐལ་འགྱུར་ཡང་དག་དངོས་སུ་བསྟན་པ་དེ་ནི།
དཔེར་ན། བ་སྤྱི་རྟག་དངོས་ཆོས་ཅན། དུ་མར་ཐལ། རང་གི་གསལ་

ལ་དོན་དམ་པར་འཕྲོ་འདུ་འབྲེལ་བའི་ཕྱིར། ཞེས་པའི་ཐལ་འགྱུར་འདི་ཁོ་
རང་འཕེན་པ་སྐབས་སུ་བབས་པའི་གང་ཟག་གི་རྒྱུད་ཀྱི་བ་སྤྱི་རྟག་དངོས་
རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བར་མཐའ་གཅིག་
ཏུ་དོགས་པའི་ལོག་རྟོག་མངོན་འགྱུར་བ་དེའི་དཔལ་གཞོམ་པའི་ཆེད་དུ་ཡིན་
ནོ། །ཞེས་ཤེས་པའི་ཕྱིར་དུ་རང་རྒྱུད་ཀྱི་ཐལ་འགྱུར་ཡང་དག་དངོས་སུ་བསྟན།
གཉིས་འབྲེལ་ཕྱིར། ཞེས་པས་རང་རྒྱུད་ཀྱི་རྟགས་ཡང་དག་དངོས་སུ་བསྟན་
པ་ནི། དཔེར་ན་དུ་མ་མ་ཡིན་པ་དེ། ཁོ་རང་བ་སྤྱི་རྟག་དངོས་རང་གི་གསལ་
བ་དུ་མ་ལ་དོན་དམ་པར་འཕྲོ་འདུ་མ་འབྲེལ་བར་སྒྲུབ་པའི་རྟགས་ཡང་དག་
ཏུ་སོང་བའི་གང་ཟག་གི་རྒྱུད་ཀྱི་བ་སྤྱི་རྟག་དངོས་རང་གི་གསལ་བ་དུ་མ་ལ་
དོན་དམ་པར་འཕྲོ་འདུ་འབྲེལ་ལམ་སྙམས་པའི་ཐེ་ཚོམ་༥ ༤༥ན) དེ་བཅད་ནས་
དེའི་རྒྱུད་ལ་བ་སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་
འདུ་མ་འབྲེལ་བར་རྟོགས་པའི་རྗེས་དཔག་སྐྱེ་བའི་ཆེད་ཡིན་ནོ། །ཞེས་ཤེས་
པའི་ཕྱིར་དུ་རང་རྒྱུད་ཀྱི་རྟགས་ཡང་དག་དངོས་སུ་བསྟན། རྣམ་ངེས་སུ།
གཞན་གྱི་ཀུན་བཏགས་པའི་ཐལ་བ་སྒྲུབ་པ་ཞེས་རང་རྒྱུད་ཀྱི་ཐལ་འགྱུར་
ཡང་དག་དངོས་སུ་བསྟན་པ་དེ་ནི། རང་རྒྱུད་ཀྱི་ཐལ་འགྱུར་ཡང་དག་ཡིན་ན།
རང་གི་འཕང་བྱར་གྱུར་པའི་རང་རྒྱུད་ཀྱི་རྟགས་ཡང་དག་ཡོད་པ་ཅིག་
དགོས་སོ། །ཞེས་ཤེས་པའི་ཕྱིར་དུ་རང་རྒྱུད་ཀྱི་ཐལ་འགྱུར་ཡང་དག་དངོས་སུ་
བསྟན། དཔེར་ན་དུ་མ་ལ་ཡོད་པ་གཅིག་པོ་དེ་ནི། ཞེས་རང་རྒྱུད་ཀྱི་རྟགས
ཡང་དག་དངོས་སུ་བསྟན་པ་དེ་ནི།རང་རྒྱུད་ཀྱི་རྟགས་ཡང་དག་ཡིན་ན
རང་ཉིད་རང་རྒྱུད་ཀྱི་རྟགས་ཡང་དག་ཏུ་འཕེན་པར་བྱེད་པའི་རང་རྒྱུད་ཀྱི་
ཐལ་འགྱུར་ཡང་དག་ཡོད་པ་ཅིག་དགོས་སོ། །ཞེས་ཤེས་པའི་ཕྱིར་དུ་རང་རྒྱུད་
ཀྱི་རྟགས་ཡང་དག་དངོས་སུ་བསྟན་པའི་ཕྱིར་རོ། །
མཐའ་དཔྱད་པ་ལ་ཁོ་ན་རེ། དུ་མ་མ་ཡིན་པ་དེ། བ་སྤྱི་རྟག་དངོས་རང་གི་

{གསལ་བ་དུ་མ་ལ་དོན་དམ་པར་འཕྲོ་འདུ་མ་འབྲེལ་བར་སྒྲུབ་པའི་རྟགས་
ཡང་དག་ཏུ་ཐལ། བ་སྤྱི་རྟག་དངོས་ཆོས་ཅན། དུ་མར་ཐལ། རང་གི་གསལ་བ་
དུ་མ་ལ་དོན་དམ་པར་འཕྲོ་འདུ་འབྲེལ་བའི་ཕྱིར་ཞེས་པའི་ཐལ་འགྱུར་དེ།
སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་ཡིན་པའི་ཕྱིར། རྟགས་
ཁས། འདོད་ན། དུ་མ་མ་ཡིན་པའི་རྟགས་ཀྱིས་བ་སྤྱི་རྟག་དངོས་རང་གི་
གསལ་བ་དུ་མ་ལ་དོན་དམ་པར་འཕྲོ་འདུ་མ་( ༤༥་) འབྲེལ་བར་སྒྲུབ་པའི་
ཤེས་འདོད་ཆོས་ཅན་སྐྱོན་མེད་ཡོད་པར་ཐལ། འདོད་པའི་ཕྱིར། འདོད་ན།
བ་ལང་གི་དོན་སྤྱི་དེ། དེ་སྐོར་གྱི་དེར་ཐལ། འདོད་པའི་ཕྱིར། འདོད་ན། བ་སྤྱི་
རྟག་དངོས་ཆོས་ཅན། རང་གི་གསལ་བ་དུ་མ་ལ་དོན་དམ་པར་འཕྲོ་འདུ་མ་
འབྲེལ་ཏེ། དུ་མ་མ་ཡིན་པའི་ཕྱིར། ཞེས་བཀོད་པའི་ཚེ་ན། བ་ལང་གི་དོན་སྤྱི་
དེ། དེ་སྐོར་གྱི་དེར་ཐལ། འདོད་པའི་ཕྱིར། འདོད་ན། དེའི་ཚེ་ན་བ་ལང་གི་
དོན་སྤྱི་ཆོས་ཅན། རང་གི་གསལ་བ་ཞེས་སོགས་མ་འབྲེལ་ཏེ། དུ་མ་མ་ཡིན་
པའི་ཕྱིར། ཞེས་པའི་རྟགས་སྦྱོར་བཀོད་པར་ཐལ། འདོད་པའི་ཕྱིར། འདོད་ན།
ཡི་གེ་ས་ར་ཞེས་བརྗོད་པའི་ཚེ་ན། ཡི་གེ་ར་ས་ཞེས་བརྗོད་པར་ཐལ། འདོད་
པའི་ཕྱིར། འདོད་ན། ཡི་གེའང་ཅིག་ཆར་ཐོས་པར་འགྱུར། །ཞེས་གསུངས་པ་
མི་འཐད་པར་ཐལ་ལོ་ཟེར་ན་མ་ཁྱབ། ཁ་ཅིག་ན་རེ། བ་སྤྱི་རྟག་དངོས་ཆོས་
ཅན། ཆ་དང་བཅས་པར་ཐལ། རང་གི་གསལ་བ་དུ་མ་ལ་དོན་དམ་པར་འཕྲོ་
འདུ་འབྲེལ་བའི་ཕྱིར། ཞེས་པའི་ཐལ་འགྱུར་འདི་སྒྲུབ་བྱེད་ཡང་དག་འཕེན་
པའི་ཐལ་འགྱུར་ཡང་དག་ཡིན་ནོ་ཟེར་ན། འོ་ན། ཆ་དང་བཅས་པ་མ་ཡིན་པ་
དེ། བ་སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་འདུ་མ་
འབྲེལ་བར་སྒྲུབ་པའི་རྟགས་ཡང་དག་དུ་ཐལ། དམ་བཅའ་འཐད་པའི་ཕྱིར།
འདོད་ན། ཆ་དང་བཅས་པ་མ་ཡིན་པ་ཡོད་པར་ཐལ་ལོ། །འདོད་མི་ནུས་ཏེ།
གཞི་གྲུབ་ན་དེ་ཡིན་དགོས་པའི་ཕྱིར་ཏེ། རྟག་པ་ཡིན་ན་ཡང་དེ་ཡིན་དགོས།

འབྲས་བུ་ཡིན་ན་ཡང་དེ་ཡིན་དགོས་( ༤༦ན) པའི་ཕྱིར། དང་པོ་གྲུབ་སྟེ། ནམ་
མཁའ་དེ་ཆ་དང་བཅས་པའི་ཕྱིར་ཏེ། དེ་ཤར་ཕྱོགས་ཀྱི་ནམ་མཁའི་ཆ་དང་
བཅས་པ་ཡིན་པའི་ཕྱིར་ཏེ། ཤར་ཕྱོགས་ཀྱི་ནམ་མཁའ་དེ། ནམ་མཁའི་ཆ་ཤས་
ཡིན་པའི་ཕྱིར་ཏེ། · ཤར་ཕྱོགས་ཀྱི་དངོས་པོ་དེ་དངོས་པོའི་ཆ་ཤས་ཡིན་པའི་
ཕྱིར། རྟགས་ཕྱི་མ་གྲུབ་སྟེ། དེ་འབྲས་ཤེས་ན་དུ་མ་དང་། །ཞེས་གསུངས་པའི་
ཕྱིར། ཁ་ཅིག་ན་རེ། བྱེ་བྲག་པ་དེ་བ་སྤྱི་རྟག་དངོས་ཆོས་ཅན། དུ་མར་ཐལ།
རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བའི་ཕྱིར། ཞེས་པའི་
ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་ཏུ་སོང་བའི་
གང་ཟག་ཡིན་པའི་ཕྱིར་ཟེར་ན། འོ་ན། གྲངས་ཅན་དེ། སྒྲ་ཆོས་ཅན། མ་བྱས་
པར་ཐལ། རྟག་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་
པའི་དེར་སོང་བའི་གང་ཟག་ཏུ་ཐལ། དམ་བཅའ་འཐད་པའི་ཕྱིར། འདོད་ན།
གྲངས་ཅན་ཆོས་ཅན། ! བྱས་རྟགས་ཀྱིས་སྒྲ་མི་རྟག་པ་མ་ཡིན་པར་སྒྲུབ་པའི་
ཚུལ་གསུམ་ཚད་མས་ངེས་པའི་གང་ཟག་ཏུ་ཐལ། འདོད་པའི་ཕྱིར། བྱས་པ་ལ་
ཁོ་ན་རེ། བྱེ་བྲག་པ་དེ་དེ་འདྲའི་ཐལ་འགྱུར་དེར་སོང་བའི་དེར་ཐལ། སློབ་
དཔོན་ཕྱོགས་གླང་གིས་བྱེ་བྲག་པ་ལ་འཕངས་པའི་བ་སྤྱི་རྟག་དངོས་ཆོས་
ཅན། དུ་མར་ཐལ། ཞེས་སོགས་ཀྱི་ཐལ་འགྱུར་སྒྲུབ་བྱེད་ཡང་དག་འཕེན་པའི་
ཐལ་འགྱུར་ཡང་དག་ཡིན་པའི་ཕྱིར་ཏེ། གཞན་གྱི་བརྟགས་པ་ཡིས། །ཞེས་
སོགས་གསུངས་པའི་ཕྱིར་ན་མ་ཁྱབ་སྟེ། སློབ་དཔོན་ཕྱོགས་གླང་གིས་བྱེ་བྲག
པའི་ཁས་བླངས་( ༤༦་) ལ་འཁྲིས་ནས་འཕངས་པའི་བ་སྤྱི་རྟག་དངོས་ཆོས་
ཅན། དུ་མར་ཐལ། རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ
བའི་ཕྱིར། ཞེས་པའི་ཐལ་འགྱུར་འདི་གཞུང་དེའི་སྐབས་ནས་དངོས་སུ་བསྟན་
པའི་ཐལ་འགྱུར་ཡང་དག་ཡིན་པ་དེའི་དོན་ཡིན་པའི་ཕྱིར། ཁ་ཅིག་ན་རེ།
ཐལ་འགྱུར་ཡིན་ན་ཐལ་འགྱུར་ཡང་དག་ཡིན་པས་ཁྱབ་ཟེར་ན། འོ་ན། སུན་

འབྱིན་ཡིན་ན། དེ་ཡང་དག་ཡིན་དགོས་པར་ཐལ། དམ་བཅའ་འཐད་པའི་
ཕྱིར། འདོད་ན། དེ་ལྟར་སྣང་མེད་པར་ཐལ་ལོ། །འདོད་མི་ནུས་ཏེ། རྟོག་གེའི་
ཚིག་དོན་བརྒྱད་ཡོད་པའི་ཕྱིར། གཞན་ཡང་། སྒྲ་ཆོས་ཅན། བྱས་པ་ཡིན་པར་
ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དམ་བཅའ་ལ་
ཐལ་ཕྱིར། འདོད་ན། དེ་ཆོས་ཅན། ཁྱོད་ཐལ་འགྱུར་ཡང་དག་ཏུ་སོང་བའི་
གང་ཟག་ཡོད་པར་ཐལ། འདོད་པའི་ཕྱིར། འདོད་ན། དེ་འདྲའི་གང་ཟག་དེས།
སྒྲ་བྱས་པར་ཁས་ལེན་པར་ཐལ། དེས་དེ་འདྲའི་ཐལ་འགྱུར་ལ་རྟགས་མ་གྲུབ་
ཀྱི་ལན་མི་ཐེབས་པའི་ཕྱིར། འདོད་ན། དེ་འདྲའི་གང་ཟག་དེས་སྒྲ་མ་བྱས་
པར་ཁས་ལེན་པར་ཐལ། དེས་དེ་འདྲའི་ཐལ་འགྱུར་གྱི་གསལ་བ་ལ་འདོད་
ལན་མི་ཐེབས་པའི་ཕྱིར་ཏེ། དེ་ལ་དེ་འདྲའི་ཐལ་འགྱུར་གྱི་གསལ་བ་དངོས་
འགལ་དུ་སོང་བའི་ཕྱིར། འདོད་ན། སྒྲ་བྱས་པ་དང་མ་བྱས་པ་གཉིས་ཀར་དུ་
ཁས་ལེན་པའི་གང་ཟག་ཡོད་པར་ཐལ་ལོ། །བྱས་པ་ལ་ཁོ་ན་རེ། སྒྲ་བྱས་པ་
དང་མ་བྱས་གཉིས་ཀར་དུ་ཁས་ལེན་པའི་གང་ཟག་ཡོད་པར་ཐལ།སྒྲ་དེ་
གཉིས་ཀར་( ༤༧ན)དམ་བཅའ་བ་པོའི་གང་ཟག་ཡོད་པའི་ཕྱིར་ཏེ།དེ་དེ་
གཉིས་ཀ་དམ་བཅས་པའི་དམ་བཅའ་སྨྲས་པ་པོའི་གང་ཟག་ཡོད་པའི་ཕྱིར་
ན་མ་ཁྱབ། རྟགས་གྲུབ་སྟེ། སྒྲ་དེ་གཉིས་ཀར་དམ་བཅའ་བའི་དམ་བཅའ་ཡོད་
པའི་ཕྱིར། གཞན་ཡང་། ཁོ་ན་རེ། སྒྲ་བྱས་པ་དང་། མ་བྱས་པ་གཉིས་ཀར་ཁས་
ལེན་པའི་གང་ཟག་ཡོད་པར་ཐལ། སྒྲ་ཆོས་ཅན། བྱས་པ་ཡིན་པར་ཐལ། བྱས་
པ་ཡིན་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་
པས་དངོས་འགལ་ལ་སོང་བའི་གང་ཟག་དེས། སྒྲ་བྱས་པར་ཡང་ཁས་ལེན། སྒྲ་
མ་བྱས་པར་ཡང་ཁས་ལེན་པའི་ཕྱིར། དང་པོ་གྲུབ་སྟེ། དེས་དེ་འདྲའི་ཐལ་
འགྱུར་གྱི་གསལ་བ་ལ་འདོད་ལན་བཏབ་པའི་ཕྱིར། གཉིས་པ་སྒྲུབ་སྟེ། དེ་ལ་
དེ་འདྲའི་ཐལ་འགྱུར་གྱི་གསལ་བ་དངོས་འགལ་ལ་སོང་བའི་ཕྱིར་ཏེ། དེས་དེ་

ལ་འདོད་ལན་བཏབ་པས་དངོས་འགལ་ལ་སོང་བའི་ཕྱིར་ན་མ་ཁྱབ་སྟེ། འོ་ན།
དང་པོར་སྒྲ་མ་བྱས་པར་ཁས་བླངས། དེའི་རྗེས་སུ་སྒྲ་བྱས་པར་ཚད་མས་ངེས་
པའི་སྒྲ་བྱས་པར་ཁས་ལེན་གྱི་གང་ཟག་ཆོས་ཅན། སྒྲ་མ་བྱས་པར་ཁས་ལེན་
གྱི་གང་ཟག་ཏུ་ཐལ། དང་པོ་དེ་དེར་ཁས་ལེན་གྱི་གང་ཟག་ཡིན་པའི་ཕྱིར།
ཁྱབ་པ་ཁས། འདོད་མི་ནུས་ཏེ། སྒྲ་བྱས་པར་ཚད་མས་ངེས་པའི་གང་ཟག་
ཡིན་པའི་ཕྱིར། ཕྱིས་སྒྲ་བྱས་པར་ཚད་མས་ངེས་པའི་གང་ཟག་ཡིན་པའི་ཕྱིར།
ཁ་ཅིག་ན་རེ། དམ་བཅའ་ལྟར་སྣང་གི་ཞེན་དོན་སུན་འབྱིན་ནུས་( ༤༧བ)ཀྱི་
ཐལ་ངག་དེ་ཐལ་འགྱུར་ཡང་དག་གི་མཚན་ཉིད་ཟེར་ན། སྒྲ་ཆོས་ཅན།མ་
བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དམ་བཅའ་ལྟར་སྣང་གི་ཞེན་དོན་
མེད་པར་ཐལ། འདོད་པའི་ཕྱིར། འདོད་མི་ནུས་ཏེ། སྒྲ་བྱས་པར་དམ་བཅའ་
བའི་དམ་བཅའ་ལྟར་སྣང་གི་ཞེན་དོན་ཡོད་པའི་ཕྱིར། བྱས་པ་ལ་ཁོ་ན་རེ། སྒྲ་
བྱས་པར་དམ་བཅས་པའི་དམ་བཅའ་ལྟར་སྣང་གི་ཞེན་དོན་ཡིན་ན།དམ་
བཅའ་ལྟར་སྣང་གི་ཞེན་དོན་ཡིན་དགོས་པར་ཐལ། ཁྱོད་ཀྱི་དེ་ལ་ཁྱབ་འབྲེལ་
ཡོད་པའི་ཕྱིར། འདོད་ན། སྒྲ་བྱས་པ་ཆོས་ཅན། དེར་ཐལ་དེའི་ཕྱིར། འདོད་མི་
ནུས་ཏེ། དམ་བཅའ་ཡང་དག་གི་ཞེན་དོན་ཡིན་པའི་ཕྱིར་ན་མ་ཁྱབ། རྟགས་
གྲུབ་སྟེ། སྒྲ་བྱས་པར་དམ་བཅས་པའི་དམ་བཅའ་ཡང་དག་གི་ཞེན་དོན་ཡིན་
པའི་ཕྱིར། འོ་ན། སྒྲ་བྱས་པ་ཆོས་ཅན། མེད་པར་ཐལ། དམ་བཅའ་ལྟར་སྣང
གི་ཞེན་དོན་ཡིན་པའི་ཕྱིར་ཟེར་ན། ཡང་མ་ཁྱབ་སྟེ། འོ་ན་སྒྲ་བྱས་པ་ཆོས་ཅན
སྒྲ་བྱས་པར་དམ་བཅས་པའི་དམ་བཅའ་ལྟར་སྣང་གི་ཞེན་དོན་མ་ཡིན་པར་
ཐལ། དེ་འདྲའི་དམ་བཅའ་ཡང་དག་གི་ཞེན་དོན་ཡིན་པའི་ཕྱིར། ཁྱབ་པ་ཁས།
ཁ་ཅིག་ན་རེ། རང་གི་སུན་དབྱུང་བྱར་གྱུར་པའི་དམ་བཅའ་ལྟར་སྣང་གི་ཞེན་
དོན་སུན་འབྱིན་ནུས་ཀྱི་ཐལ་ངག་དེ། ཐལ་འགྱུར་ཡང་དག་གི་མཚན་ཉིད་

ཟེར་ན། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་
( ༤༨ན)ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་
འདྲའི་ཐལ་འགྱུར་དེ་སྒྲ་རྟག་པར་དམ་བཅས་པའི་དམ་བཅའི་ཞེན་དོན་སུན་
འབྱིན་ནུས་ཡིན་པར་ཐལ།འདོད་པའི་ཕྱིར། འདོད་ན། དེ་སྒྲ་རྟག་པ་ལ་
གནོད་བྱེད་དུ་ཐལ། འདོད་པའི་ཕྱིར། འདོད་ན། དེ་ལ་གནོད་བྱེད་ཀྱི་ཐལ་
འགྱུར་ཡང་དག་ཡོད་པར་ཐལ། འདོད་པའི་ཕྱིར། འདོད་ན། དེ་ལ་གནོད་
བྱེད་ཀྱི་ལུང་རྣམ་དག་ཡོད་པར་ཐལ། འདོད་པའི་ཕྱིར། འདོད་ན་སྒྲ་མི་རྟག་
པ་ལ་སྒྲུབ་བྱེད་ཡང་དག་ཏུ་འཇུག་པའི་ལུང་རྣམ་དག་ཡོད་པར་ཐལ། འདོད་
པའི་ཕྱིར། འདོད་ན། དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཡང་
དག་ཏུ་འཇུག་པ་ཡོད་པར་ཐལ་ལོ། །བྱས་པ་ལ་ཁོ་ན་རེ། སྒྲ་མི་རྟག་པར་སྟོན་
པའི་ལུང་དེ་སྒྲ་རྟག་པ་ལ་གནོད་བྱེད་དུ་ཐལ། དེས་སྒྲ་རྟག་པ་བཅད་པའི་
ཕྱིར་ན་མ་ཁྱབ། རྟགས་གྲུབ་སྟེ། སྒྲ་མི་རྟག་ཅེས་པའི་ངག་དེས་དེ་བཅད་པའི་
ཕྱིར། ཁ་ཅིག་ན་རེ། ལན་གྱིས་ལྡོག་པར་མི་ནུས་པའི་ཐལ་ངག་དེ་ཐལ་འགྱུར་
ཡང་དག་གི་མཚན་ཉིད་ཟེར་ན། སྒྲ་ཆོས་ཅན། མ་བྱས་པར་ཐལ། རྟག་པའི་
ཕྱིར། ཞེས་པའི་ཐལ་འགྱུར་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། དེ་ཆོས་ཅན། ལན་གྱིས་ལྡོག་པར་མི་ནུས་པར་ཐལ། འདོད་
པའི་ཕྱིར། མ་ཁྱབ་ན། དེ་ཆོས་ཅན། གསལ་བ་དེར་ཐལ། ཐལ་འགྱུར་ཡང་དག་
ཡིན་པའི་ཕྱིར། ཁྱབ་སྟེ། ལན་གྱིས་ཞེས་སོགས་དེ་ཐལ་འགྱུར་ཡང་དག་གི་
མཚན་ཉིད་ཀྱི་( ༤༨བ)ཟུར་གཅིག་ཡིན་པའི་ཕྱིར། གཞན་ཡང་། དཔལ་ལྡན་
ཆོས་གྲགས་ཀྱིས་ལན་མི་ཐེབས་པའི་རིགས་པ་ཡོད་པར་ཐལ། དེས་ལན་མི་
ཐེབས་པའི་ཐལ་འགྱུར་ཡོད་པའི་ཕྱིར། དེས་ལན་གྱིས་ལྡོག་པར་མི་ནུས་པའི་
ཐལ་འགྱུར་ཡོད་པའི་ཕྱིར། ཐལ་འགྱུར་ཡིན་ན། དེས་ལན་གྱིས་ལྡོག་པར་ནུས་
པའི་ཐལ་འགྱུར་ཡིན་པས་མ་ཁྱབ་པའི་ཕྱིར། མ་གྲུབ་ན། སྒྲ་ཆོས་ཅན། མ་བྱས་

པར་ཐལ། རྟག་པའི་ཕྱིར། ཞེས་པའི་ཐལ་འགྱུར་ཆོས་ཅན། དེར་ཐལ། དེའི་
ཕྱིར། འདོད་ན། དེ་ཆོས་ཅན། ལན་གྱིས་ལྡོག་པར་ནུས་པའི་དེར་ཐལ། འདོད་
པའི་ཕྱིར། བྱས་པ་ལ་ཁོ་ན་རེ། ཐལ་འགྱུར་ཡིན་ན། ལན་གྱིས་ལྡོག་པར་ནུས་
པའི་ཐལ་འགྱུར་ཡིན་དགོས་པར་ཐལ། ལན་གྱིས་ལྡོག་པར་མི་ནུས་པའི་ཐལ་
འགྱུར་མེད་པའི་ཕྱིར། རྟགས་ཁས། འདོད་ན། སྒྲ་ཆོས་ཅན། མ་བྱས་པར་ཐལ།
རྟག་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་པའི་ཐལ་
འགྱུར་ཡང་དག་ཏུ་སོང་བའི་གང་ཟག་ལ། སྒྲ་ཆོས་ཅན། མ་བྱས་པར་ཐལ།
རྟག་པའི་ཕྱིར། ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར་ཟེར་ན།
ཆོས་ཅན་སྐྱོན་ཅན་ཡིན་ནོ། །རྟགས་གྲུབ་སྟེ། དེ་ཐལ་འགྱུར་ཡང་དག་ཏུ་སོང་
བའི་ཕྱིར། འདོད་མི་ནུས་ཏེ། ལན་གྱིས་ལྡོག་པར་མི་ནུས་པའི་ཐལ་འགྱུར་ཡིན་
པའི་ཕྱིར་ཏེ། ལན་གྱིས་ལྡོག་པར་མི་ནུས་པའི་ཐལ་འགྱུར་ཡང་དག་ཏུ་སོང་
བའི་ཕྱིར། མ་གྲུབ་ན། དེ་འདྲའི་གང་ཟག་དེ་ལ། དེ་( ༤༩ན) དེར་སོང་བར་ཐལ།
དེ་འདྲའི་གང་ཟག་དེ་དེར་སོང་བའི་གང་ཟག་ཡིན་པའི་ཕྱིར། གཞན་ཡང་།
སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར་ཞེས་པའི་ཐལ་འགྱུར་སྒྲུབ་བྱེད་
ཡང་དག་འཕེན་པའི་ཐལ་འགྱུར་ཡང་དག་ཏུ་སོང་བའི་གང་ཟག་གི་ངོར། དེ་
འདྲའི་ཐལ་འགྱུར་ཆོས་ཅན། ལན་གྱིས་ལྡོག་པར་ནུས་པའི་ཐལ་འགྱུར་ཡིན་
པར་ཐལ། ཐལ་འགྱུར་ཡིན་པའི་ཕྱིར། ཁྱབ་པ་ཁས། འདོད་ན། དེའི་ངོར་དེ་
འདྲའི་ཐལ་འགྱུར་དེ་དེ་མ་ཡིན་པར་ཐལ། དེའི་ངོར་དེ་འདྲའི་ཐལ་འགྱུར་ལ་
རྟགས་མ་གྲུབ་ཀྱི་ལན་ཡང་མི་ཐེབས། ཁྱབ་མེད་ཀྱི་ལན་ཡང་མི་ཐེབས། འདོད
ལན་ཡང་མི་ཐེབས་པའི་ཕྱིར། དང་པོ་གྲུབ་སྟེ། དེའི་ངོར་དེའི་རྟགས་གྲུབ་པའི
ཕྱིར། དེའི་ངོར་སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར
ཞེས་པའི་ཐལ་འགྱུར་གྱི་གསལ་བ་གྲུབ་པའི་ཕྱིར། དེའི་ངོར་གསལ་བ་ལ་
འདོད་ལན་ཐེབས་པའི་ཕྱིར། མ་གྲུབ་ན། དེའི་ངོར་སྒྲ་ཆོས་ཅན། རྟག་པ་ཡིན་

པར་ཐལ། རྟག་པ་ཡིན་པའི་ཕྱིར། འདོད་ན། དངོས་འགལ་ལ་འབུད་ཅེ་ན།
དངོས་འགལ་ལ་མི་འགྲོའོ། །གཞན་ཡང་། ཁོ་ན་རེ། དེའི་ངོར་སྒྲ་ཆོས་ཅན། མ་
བྱས་པར་ཐལ། རྟག་པའི་ཕྱིར་ཞེས་པའི་ཐལ་འགྱུར་གྱི་རྟགས་གྲུབ་པར་ཐལ།
དེའི་ངོར་དེ་འདྲའི་ཐལ་འགྱུར་ལ་ཆོས་ཅན་སྐྱོན་ཅན་གྱི་ལན་ཐེབས་པའི་
ཕྱིར། མ་གྲུབ་ན། དེའི་ངོར་སྒྲ་ཆོས་ཅན། མ་བྱས་པར་ཐལ། རྟག་པའི་
( ༤༩བ)ཕྱིར། ཞེ་ན། ཆོས་ཅན་སྐྱོན་ཅན་ཡིན་ནོ། །གཞན་ཡང་། ཁོ་ན་རེ། དེའི་
ངོར་དེ་འདྲའི་ཐལ་འགྱུར་གྱི་རྟགས་གྲུབ་པར་ཐལ། དེའི་ངོར་དེ་འདྲའི་ཐལ་
འགྱུར་ལ་རྟགས་མ་གྲུབ་ཀྱི་ལན་མི་ཐེབས་པའི་ཕྱིར་ཏེ། དེ་ལ་རྟགས་མ་གྲུབ་
ཀྱི་ལན་བཏབ་པས་དེའི་ངོར་སྒྲ་རྟག་པ་མ་ཡིན་པར་ཁས་བླངས་སོང་བ་གང་
ཞིག །དེའི་ངོར་སྒྲ་རྟག་པ་ཡིན་པའི་ཕྱིར། དང་པོ་གྲུབ་སྟེ། སྤྱིར་སྒྲ་ཆོས་ཅན།
མ་བྱས་པར་ཐལ། ཞེས་སོགས་ཀྱི་ཐལ་འགྱུར་གྱི་རྟགས་ལ། རྟགས་མ་གྲུབ་ཀྱི་
ལན་བཏབ་པས། སྒྲ་རྟག་པ་མ་ཡིན་པར་ཁས་བླངས་སོང་བའི་ཕྱིར་ན་མ་ཁྱབ།
ཡང་ཁོ་ན་རེ། དེའི་ངོར་དེ་འདྲའི་ཐལ་འགྱུར་གྱི་རྟགས་གྲུབ་པར་ཐལ། དེའི་
ངོར་སྒྲ་རྟག་པར་སྒྲུབ་པའི་བསྒྲུབ་བྱ་གྲུབ་པའི་ཕྱིར། དེའི་ངོར་སྒྲ་རྟག་པར་
དམ་བཅས་པའི་དམ་བཅའི་ཞེན་དོན་གྲུབ་པའི་ཕྱིར་ན་མ་ཁྱབ། རྟགས་གྲུབ་
སྟེ། དེའི་ངོར་སྒྲ་རྟག་པ་ཡིན་པའི་ཕྱིར་ཟེར་ན། འོ་ན། གྲངས་ཅན་གྱི་ངོར་སྒྲ་
རྟག་པར་སྒྲུབ་པའི་བསྒྲུབ་བྱ་གྲུབ་པར་ཐལ། དེའི་ངོར་སྒྲ་རྟག་པར་དམ་
བཅས་པའི་དམ་བཅའི་ཞེན་དོན་གྲུབ་པའི་ཕྱིར་ཁྱབ་པ་ཁས། འདོད་ན། དེའི་
ངོར་སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་གྱི་བསྒྲུབ་བྱ་
གྲུབ་པར་ཐལ་ལོ། །འདོད་མི་ནུས་ཏེ། དེ་འདྲའི་རྟགས་སྦྱོར་དེ་སྒྲ་རྟག་པ་
བསྒྲུབ་བྱར་བྱེད་པའི་རྟགས་སྦྱོར་ཡིན་པའི་ཕྱིར། གཞན་ཡང་། གྲངས་ཅན་གྱི་
ངོར་སྒྲ་རྟག་པར་སྒྲུབ་པའི་བསྒྲུབ་བྱ་གྲུབ་པར་ཐལ། དེའི་ངོར་སྒྲ་རྟག་པར་
སྒྲུབ་པར་བྱེད་པའི་བསྒྲུབ་བྱ་གྲུབ་པའི་( ༥་ན) ཕྱིར་ཏེ། དེའི་ངོར་སྒྲ་ཆོས་ཅན།
་

མི་རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་གྱི་བསྒྲུབ་བྱ་གྲུབ་པའི་ཕྱིར།
དེ་འདྲའི་རྟགས་སྦྱོར་དེ་སྒྲ་མི་རྟག་པར་བསྒྲུབ་བྱར་བྱེད་པའི་རྟགས་སྦྱོར་
ཡིན་པའི་ཕྱིར། ཁ་ཅིག་ན་རེ། གྲངས་ཅན་གྱི་ངོར་སྒྲ་རྟག་པ་ཡིན་ཀྱང་། ། སྒྲ་
དེའི་ངོར་མི་རྟག་པ་ཡིན་ནོ་ཟེར་ན། གཟུགས་སེམས་ཙམ་པའི་ངོར་ཕྱི་དོན་
ཡིན་པར་ཐལ། སྒྲ་གྲངས་ཅན་གྱི་ངོར་མི་རྟག་པ་ཡིན་པའི་ཕྱིར། འདོད་ན།
དེའི་ངོར་ཕྱི་དོན་ཡོད་པར་ཐལ་ལོ། །འདོད་ན། དེས་ཕྱི་དོན་ཁས་ལེན་
ཐལ་ལོ། །གཞན་ཡང་། སྒྲ་དེ་གྲངས་ཅན་གྱི་ངོར་སྒྲ་དང་མི་རྟག་པའི་གཞི་
མཐུན་དུ་ཐལ། དེ་དེའི་ངོར་མི་རྟག་པ་ཡིན་པའི་ཕྱིར། འདོད་ན། དེའི་ངོར་དེ་
འདྲའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། དེའི་ངོར་སྒྲ་
མི་རྟག་པ་ཡིན་པར་ཐལ་ལོ། །བྱས་པ་ལ་ཁོ་ན་རེ། སྒྲ་གྲངས་ཅན་གྱི་ངོར་མི་
རྟག་པ་ཡིན་པར་ཐལ། སྒྲ་ཆོས་ཅན། སྐད་ཅིག་མ་མ་ཡིན་པར་ཐལ། མི་རྟག་
པ་མ་ཡིན་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་ཡང་དག་འཕེན་པའི་
་པར་
ཐལ་འགྱུར་ཡང་དག་ཏུ་སོང་བའི་གང་ཟག་གི་ངོར་མི་རྟག་པ་ཡིན་པའི་ཕྱིར་
ཏེ། དེ་དེའི་ངོར་སྐད་ཅིག་མ་མ་ཡིན་པ་གང་ཞིག །དེའི་ངོར་སྐད་ཅིག་མ་དེའི་
ངོར་མི་རྟག་པའི་མཚན་ཉིད་ཡིན་པའི་ཕྱིར། གཉིས་པ་གྲུབ་སྟེ། དེས་སྐད་ཅིག་
མ་མི་རྟག་པའི་མཚན་ཉིད་དུ་ཁས་ལེན་པའི་ཕྱིར་ན་མ་ཁྱབ། རྟགས་གྲུབ་སྟེ
སྒྲ་མཚན་གཞི། མི་རྟག་པ་ཡིན་པར་མཚོན། སྐད་ཅིག་མ་ཡིན་པ་ཞེས་པའི
མཚོན་སྦྱོར་མཚོན་སྦྱོར་རྣམ་དག་ཏུ་སོང་( ༥་) བའི་གང་ཟག་གི་སྐད་ཅིག་
མ་མི་རྟག་པའི་མཚན་ཉིད་དུ་ཁས་ལེན་པའི་ཕྱིར། ཁ་ཅིག །རང་ཉིད་འཕངས་
ཡུལ་གྱི་རྒོལ་བས་ལན་གྱིས་ལྡོག་པར་མི་ནུས་པའི་ཐལ་ངག་དེ། ཐལ་འགྱུར་
ཡང་དག་གི་མཚན་ཉིད་ཟེར་ན། སྒྲ་ཆོས་ཅན། མ་བྱས་པར་ཐལ། རྟག་པའི་
ཕྱིར། ཞེས་པའི་ཐལ་འགྱུར་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། དེ་འཕངས་ཡུལ་གྱི་རྒོལ་བས་དེ་ལ་ལན་གྱིས་ལྡོག་པར་ནུས་

པར་ཐལ། དེས་དེ་ལ་རྟགས་མ་གྲུབ་ཀྱི་ལན་ཐེབས་པའི་ཕྱིར། དེར་གྱུར་པའི་
དཔལ་ལྡན་ཆོས་གྲགས་ཀྱིས་དེ་ལ་རྟགས་མ་གྲུབ་པའི་ལན་ཐེབས་པའི་ཕྱིར!
ཁ་ཅིག་ན་རེ། རང་ཉིད་འཕངས་ཡུལ་གྱི་རྒོལ་བ་ལ་འཁོར་གསུམ་དངོས་
འགལ་ལ་སོང་བའི་ཐལ་ངག་ཐལ་འགྱུར་ཡང་དག་གི་མཚན་ཉིད་ཟེར་ན། སྒྲ་
ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་ཆོས་ཅན།
མཚན་ཉི་དེར་ཐལ། མཚོན་བྱ་དེའི་ཕྱིར། འདོད་ན། དེ་འཕངས་ཡུལ་གྱི་རྒོལ་
བ་ལ་དེའི་རྟགས་དངོས་འགལ་ལ་སོང་བར་ཐལ། འདོད་པའི་ཕྱིར། འདོད་ན།
དེས་སྒྲ་རྟག་པར་ཁས་ལེན་པར་ཐལ་ལོ། །འདོད་མི་ནུས་ཏེ། དེས་དེ་མི་རྟག་
པར་ཁས་ལེན་པའི་ཕྱིར་ཏེ། དེར་གྱུར་པའི་དཔལ་ལྡན་ཆོས་གྲགས་དེས་སྒྲ་མི་
རྟག་པར་ཁས་ལེན་པའི་ཕྱིར། ། ཁ་ཅིག་ན་རེ། ཚུལ་གསུམ་འཕེན་ནུས་ཀྱི་ཐལ་
ངག་དེ། སྒྲུབ་བྱེད་འཕེན་པའི་ཐལ་འགྱུར་ཡང་དག་གི་མཚན་ཉིད་ཟེར་ན། སྒྲ་
ཆོས་ཅན། གཞལ་བྱ་མ་ཡིན་པར་ཐལ། རྟག་པའི་( ༥༡ན)ཕྱིར། ཞེས་པའི་ཐལ་
འགྱུར་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ།
གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་དེ་འཕེན་པའི་ཐལ་འགྱུར་
ཡང་དག་ཡིན་པའི་ཕྱིར་ཏེ། དེ་སྐོར་གྱི་ཕྱོགས་ཆོས་འཕེན་པའི་དེ་ཡིན་པའི་
ཕྱིར། རྩ་བར་འདོད་ན། གཞལ་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་
ཏུ་ཐལ་ལོ། །ཁ་ཅིག་ན་རེ། ཚུལ་གསུམ་འཕེན་པའི་ཐལ་འགྱུར་དེ། རང་རྒྱུད་
འཕེན་པའི་ཐལ་འགྱུར་ཡང་དག་གི་མཚན་ཉིད་ཟེར་ན། དེ་ཆོས་ཅན། ཐལ་
འགྱུར་བས་ཁས་མི་ལེན་པར་ཐལ། རང་རྒྱུད་འཕེན་པའི་དེའི་མཚན་ཉིད་
གང་ཞིག །དེ་དེས་མཚན་ཉིད་ཁས་མི་ལེན་པའི་ཕྱིར། འདོད་མི་ནུས་ཏེ། སྒྲུབ་
བྱེད་ཡང་དག་འཕེན་པའི་ཐལ་འགྱུར་དེས་ཁས་ལེན་པའི་ཕྱིར། ཁ་ཅིག་ན་རེ།
རང་རྒྱུད་ཀྱི་ཚུལ་གསུམ་འཕེན་ནུས་ཀྱི་ཐལ་ངག་རྣམ་དག་དེ། སྒྲུབ་བྱེད་ཡང་
དག་འཕེན་པའི་ཐལ་འགྱུར་ཡང་དག་གི་མཚན་ཉིད་ཟེར་ན། དེ་ཆོས་ཅན།
17

ཐལ་འགྱུར་བས་ཁས་ལེན་པར་ཐལ། དེའི་མཚན་ཉིད་གང་ཞིག །ཐལ་འགྱུར་
བས་མཚོན་བྱ་དེ་ཁས་ལེན་པའི་ཕྱིར། འདོད་ན། དེས་རང་རྒྱུད་ཀྱི་རྟགས་ཡང་
དག་ཁས་ལེན་པར་ཐལ་ལོ། །ཁ་ཅིག་ན་རེ། རང་གི་འཕངས་བྱར་གྱུར་པའི་
ཚུལ་གསུམ་རང་དང་གཅིག་ཅར་འཕེན་པའི་ཐལ་ངག་རྣམ་དག་དེ། རང་
རིགས་འཕེན་པའི་ཐལ་འགྱུར་ཡང་དག་གི་མཚན་ཉིད་ཡིན། དེ་ལྟར་རིགས་
མི་གཅིག་པར་འཕེན་པའི་ཐལ་ངག་རྣམ་( ༥༡་) དག་དེ། གཞན་རིགས་
འཕེན་པའི་དེའི་མཚན་ཉིད་ཟེར་ན། སྒྲ་ཆོས་ཅན། མ་བྱས་པར་ཐལ། རྟག་
པའི་ཕྱིར། ཞེས་པའི་ཐལ་འགྱུར་འཕངས་བྱར་གྱུར་པའི་ཚུལ་གསུམ་དེ་དེ་
འདྲའི་ཐལ་འགྱུར་དང་། རིགས་གཅིག་པར་ཐལ། དེ་འདྲའི་ཐལ་འགྱུར་དེ།
མཚན་ཉིད་དང་པོ་དེ་ཡིན་པའི་ཕྱིར། མ་གྲུབ་ན། དེ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་དགག་པའི་
ཐལ་འགྱུར་གང་ཞིག །དེས་དགག་རྟགས་ཡང་དག་གཅིག་འཕེན་པའི་ཕྱིར།
དང་པོ་གྲུབ་སྟེ། ཐལ་འགྱུར་གང་ཞིག །ཁྱོད་ཀྱི་ཐལ་ཆོས་དང་དགག་པའི་གཞི་
མཐུན་ཡོད་པའི་ཕྱིར་ཏེ། མ་བྱས་པ་དེ་དེ་འདྲའི་གཞི་མཐུན་ཡིན་པའི་ཕྱིར།
རྩ་རྟགས་གཉིས་པ་གྲུབ་སྟེ། ཁྱོད་ཀྱི་བྱས་རྟགས་ཀྱིས་སྒྲ་རྟག་པ་མ་ཡིན་པར་
སྒྲུབ་པའི་རྟགས་ཡང་དག་འཕེན་པའི་ཕྱིར། རྩ་བར་འདོད་མི་ནུས་ཏེ། དེས་
འདྲའི་ཐལ་འགྱུར་དེ་མཚན་ཉིད་གཉིས་པ་དེ་ཡིན་པའི་ཕྱིར། མ་གྲུབ་ན། དེ
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ཁྱབ་པ་ཁས། རྟགས
གྲུབ་སྟེ། དགག་པའི་ཐལ་འགྱུར་གང་ཞིག །ཁྱོད་ཀྱིས་སྒྲུབ་རྟགས་ཡང་དག
གཅིག་འཕེན་པའི་ཕྱིར། ཕྱི་མ་གྲུབ་སྟེ། ཁྱོད་ཀྱི་བྱས་རྟགས་ཀྱིས་སྒྲ་མི་རྟག
པར་སྒྲུབ་པའི་རྟགས་ཡང་དག་གཅིག་འཕེན་པའི་ཕྱིར། ཁ་ཅིག་ན་རེ། རང་
རིགས་འཕེན་པའི་ཐལ་འགྱུར་ཡང་དག་དང་། གཞན་རིགས་འཕེན་པའི་ཐལ་
འགྱུར་ཡང་དག་( ༥༢ན) གཉིས་ཡིན་ཁྱབ་མཉམ་ཡིན་ཟེར་ན། མེ་སྟོབས་ཆེན་

པོས་ཁྱབ་པར་ནོན་པའི་ཤར་ཕྱོགས་ཀྱི་རྫས་ཆོས་ཅན། དེས་ཁྱབ་པར་ནོན་
པའི་རྫས་མ་ཡིན་པར་ཐལ། རང་ཉིད་ཀྱི་གཞི་ན་གྲང་རེག་སྟོབས་ཆེན་པོ་ཡུན་
རིང་དུ་གནས་པའི་ཕྱིར་ཞེས་པའི་ཐལ་འགྱུར་ཆོས་ཅན། གཞན་རིགས་འཕེན་
པའི་དེར་ཐལ། གཅིག་ཤོས་དེ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
འགལ་དམིགས་ཀྱི་ཐལ་འགྱུར་གང་ཞིག །ཁྱོད་ཀྱིས་འགལ་དམིགས་ཀྱི་རྟགས་
ཡང་དག་གཅིག་འཕེན་པའི་ཕྱིར། དང་པོ་གྲུབ་སྟེ། མེ་སྟོབས་ཆེན་པོས་ཁྱབ་
པར་ནོན་པའི་རྫས་དེ་དེ་འདྲའི་ཐལ་འགྱུར་གྱི་ཆོས་ལོག་དང་།རང་ཉིད་ཀྱི་
གཞི་ན་གྲང་རེག་སྟོབས་ཆེན་པོས་ཡུན་རིང་དུ་གནས་པ་དེ། མེ་སྟོབས་ཆེན་
པོས་ཁྱབ་པར་ནོན་པའི་རྫས་དེའི་འགལ་ཟླ་དང༌། དེ་འདྲའི་ཐལ་འགྱུར་དེ་
རང་ཉིད་ཀྱི་གཞི་ན་གྲང་རེག་སྟོབས་ཆེན་པོ་ཡུན་རིང་དུ་གནས་པ་རྟགས་སུ་
བཀོད་པའི་ཐལ་འགྱུར་ཡིན་པའི་ཕྱིར། རྟགས་གཉིས་པ་གྲུབ་སྟེ། ཁྱོད་ཀྱིས་མེ་
སྟོབས་ཆེན་པོས་ཁྱབ་པར་ནོན་པའི་རྫས་ཀྱི་རྟགས་ཀྱིས་དེས་ཁྱབ་པར་ནོན་
པའི་ཤར་ཕྱོགས་ཀྱི་རྫས་རང་ཉིད་ཀྱི་གཞི་ན་གྲང་རེག་སྟོབས་ཆེན་པོ་ཡུན་
རིང་དུ་མི་གནས་པའི་རྟགས་ཡང་དག་གཅིག་འཕེན་པའི་ཕྱིར།རྩ་བར་
འདོད་མི་ནུས་ཏེ། འགལ་དམིགས་ཀྱི་ཐལ་འགྱུར་ཡང་དག་གང་ཞིག །ཁྱོད་
ཀྱིས་འགལ་དམིགས་ཀྱི་རྟགས་ཡང་དག་ཙམ་འཕེན་པའི་ཕྱིར། གཞན་ཡང་
( ༥ ༢ བ)ནམ་མཁའ་ཆོས་ཅན། བྱས་པ་ཡིན་པར་ཐལ། དངོས་པོ་ཡིན་པའི་ཕྱིར།
ཞེས་པའི་ཐལ་འགྱུར་ཆོས་ཅན། རང་རིགས་འཕེན་པའི་དེར་ཐལ། ཅིག་ཤོས་
དེའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲུབ་པའི་ཐལ་འགྱུར་ཡང་དག་གང་
ཞིག །ཁྱོད་ཀྱི་དགག་རྟགས་ཡང་དག་གཅིག་འཕེན་པའི་ཕྱིར། དང་པོ་གྲུབ་སྟེ།
ཐལ་འགྱུར་གང་ཞིག །ཁྱོད་ཀྱི་ཐལ་ཆོས་དང་། སྒྲུབ་པའི་གཞི་མཐུན་ཡོད་པའི་
ཕྱིར་ཏེ། བྱས་པ་དེ་འདྲའི་གཞི་མཐུན་ཡིན་པའི་ཕྱིར། རྩ་རྟགས་གཉིས་པ་གྲུབ་
སྟེ། ཁྱོད་ཀྱི་བྱས་པ་མ་ཡིན་པའི་རྟགས་ཀྱིས་ནམ་མཁའ་དངོས་པོ་མ་ཡིན་པར་

སྒྲུབ་པའི་རྟགས་ཡང་དག་འཕེན་པའི་ཕྱིར། རྩ་བར་འདོད་མི་ནུས་ཏེ། སྒྲུབ་
པའི་ཐལ་འགྱུར་ཡང་དག་གང་ཞིག །ཁྱེད་ཀྱི་དགག་རྟགས་ཙམ་འཕེན་པའི་
ཕྱིར། ཁ་ཅིག་ན་རེ། ཐལ་འགྱུར་ཡིན་ན་དགག་པའི་དེ། སྒྲུབ་པའི་དེ་དེ་གང་
རུང་ཡིན་པའི་ཁྱབ་ཟེར་ན། སྒྲ་ཆོས་ཅན། རྟག་དངོས་ཡིན་པར་ཐལ། བྱས་པ་
ཡིན་པའི་ཕྱིར། ཞེས་པའི་ཐལ་འགྱུར་ཆོས་ཅན། དེར་ཐལ། དེའི་ཕྱིར། འདོད་
ན། སྒྲུབ་པའི་དེར་ཐལ། འདོད་པ་གང་ཞིག །གཅིག་ཤོས་མ་ཡིན་པའི་ཕྱིར།
འདོད་ན། ཁྱོད་ཀྱི་ཐལ་ཆོས་དང་སྒྲུབ་པའི་གཞི་མཐུན་ཡོད་པར་ཐལ་ལོ། །
གཞན་ཡང་། རྟགས་སྦྱོར་ཡིན་ན་དགག་པའི་རྟགས་སྦྱོར་དང་། སྒྲུབ་པའི་
རྟགས་སྦྱོར་གང་རུང་ཡིན་དགོས་པར་ཐལ། ཐལ་འགྱུར་ལ་དེའི་ཕྱིར། རྟགས་
ཁས། འདོད་ན། སྒྲ་ཆོས་ཅན། རྟག་དངོས་ཡིན་ཏེ། བྱས་པ་ཡིན་པའི་ཕྱིར།
ཞེས་པའི་( ༥༣ན)རྟགས་སྦྱོར་ཆོས་ཅན། དེར་ཐལ། དེའི་ཕྱིར། འདོད་ན། སྒྲུབ་
པའི་དེར་ཐལ། འདོད་པ་གང་ཞིག །གཅིག་ཤོས་མ་ཡིན་པའི་ཕྱིར། འདོད་ན།
ཁྱོད་ཀྱི་སྒྲུབ་ཆོས་དང་སྒྲུབ་པའི་གཞི་མཐུན་ཡོད་པར་ཐལ་ལོ། །ཁ་ཅིག་ན་རེ་
རང་གི་ཐལ་ཆོས་དང་སྒྲུབ་པའི་གཞི་མཐུན་ཡོད་པའི་ཐལ་འགྱུར་དེ། སྒྲུབ་
པའི་ཐལ་འགྱུར་གྱི་མཚན་ཉིད། རང་གི་ཐལ་ཆོས་དང་དགག་པའི་གཞི
མཐུན་ཡོད་པའི་ཐལ་འགྱུར་དེ། དགག་པའི་ཐལ་འགྱུར་གྱི་མཚན་ཉིད་ཟེར
ན། ཐལ་འགྱུར་ཆོས་ཅན། དགག་པའི་དེར་ཐལ། མཚན་ཉིད་དེའི་ཕྱིར
རྟགས་གྲུབ་སྟེ། མ་བྱས་པ་དེ་ཐལ་འགྱུར་གྱི་ཐལ་ཆོས་དང་དགག་པའི་གཞི་
མཐུན་ཡིན་པའི་ཕྱིར། ། རྩ་བར་འདོད་མི་ནུས་ཏེ། སྒྲུབ་པའི་དེ་ཡིན་པའི་ཕྱིར་
ཏེ། དེའི་མཚན་ཉིད་དེའི་ཕྱིར། རྟགས་གྲུབ་སྟེ། མི་རྟག་པ་དེ་དེ་འདྲའི་གཞི་
མཐུན་ཡིན་པའི་ཕྱིར། དེ་དེའི་ཐལ་ཆོས་ཡིན་པའི་ཕྱིར་ཏེ། དེ་རྟགས་སྦྱོར་གྱི་
སྒྲུབ་ཆོས་ཡིན་པའི་ཕྱིར་ཏེ། སྒྲ་མི་རྟག་པ་རྟགས་སྦྱོར་གྱི་བསྒྲུབ་བྱ་ཡིན་པའི་
ཕྱིར། བྱས་པ་ལ་ཁོ་ན་རེ། རྟགས་སྦྱོར་དེ་སྒྲ་མི་རྟག་པ་སྒྲུབ་པར་བྱེད་པའི་

རྟགས་སྦྱོར་དུ་ཐལ། སྒྲ་མི་རྟག་པ་རྟགས་སྦྱོར་གྱི་བསྒྲུབ་བྱ་ཡིན་པའི་ཕྱིར་ན་
མ་ཁྱབ། འདོད་ན། དེ་སྒྲ་མི་རྟག་པར་སྒྲུབ་པའི་རྟགས་སྦྱོར་དུ་ཐལ་ལོ། །ཁ་
ཅིག་ན་རེ། རྟགས་གྲུབ་པའི་ཐལ་འགྱུར་དེ་ལ་རྟགས་ཚད་མས་གྲུབ་པའི་ཐལ་
འགྱུར་དང་། དེ་ཁས་བླངས་ཀྱིས་གྲུབ་པའི་དེ་གཉིས་ཡོད་པ་ལས། གཉིས་པ་
ནི། ( ༥༣༠) སྒྲ་བྱས་པ་དང་། རྟག་ན་མ་བྱས་པས་ཁྱབ་པ་ཚད་མས་ངེས། སྒྲ་
རྟག་པར་ཁས་ལེན་གྱི་གང་ཟག་ལ་འཕངས་པའི་སྒྲ་ཆོས་ཅན། མ་བྱས་པར་
ཐལ། རྟག་པའི་ཕྱིར། ཞེས་པའི་ཐལ་འགྱུར་ལྟ་བུའོ། །ཡང་དམ་བཅའ་ལ་
བསལ་བ་འབབ་པའི་ཐལ་འགྱུར་དེ་ལ་དབྱེ་ན། དམ་བཅའ་ལ་ཚད་མས་
བསལ་བ་འབབ་པའི་དེ་དང་། དམ་བཅའ་ལ་ཁས་བླངས་ཀྱི་བསལ་བ་འབབ་
པའི་དེ་གཉིས་ཡོད་པ་ལས། གཉིས་པ་ནི། སྒྲ་བྱས་པར་ཁས་ལེན་གྱི་གང་ཟག་
ལ་འཕངས་པའི་སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་
ཐལ་འགྱུར་ལྟ་བུ་ཡིན་ནོ། །ཟེར་ན། མཚན་གཞི་དང་པོ་དེ་ཆོས་ཅན། རྟགས་
གྲུབ་པའི་ཐལ་འགྱུར་དུ་ཐལ། རྟགས་ཁས་བླངས་གྱིས་གྲུབ་པའི་ཐལ་འགྱུར་
ཡིན་པའི་ཕྱིར། རྟགས་ཁས། འདོད་ན། རྟགས་ཚད་མས་གྲུབ་པའི་ཐལ་འགྱུར་
དུ་ཐལ། འདོད་པའི་ཕྱིར། གཞན་ཡང་རྟགས་གྲུབ་པའི་ཐལ་འགྱུར་དེ་ལ་དེ་
གཉིས་སུ་འབྱེད་མི་རིགས་པར་ཐལ། རྟགས་གྲུབ་པའི་ཐལ་འགྱུར་ཡིན་ན།
རྟགས་ཚད་མས་གྲུབ་པའི་ཐལ་འགྱུར་ཡིན་དགོས་པའི་ཕྱིར། གཞན་ཡང་། སྒྲ་
རྟག་པར་ཁས་ལེན་གྱི་གང་ཟག་ལ་འཕངས་པའི་སྒྲ་ཆོས་ཅན། མི་རྟག་པ་ཡིན་
པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་དེ་དམ་བཅའ་ལ་ཁས་
བླངས་ཀྱི་བསལ་བ་འབབ་པའི་ཐལ་འགྱུར་དུ་ཐལ། དམ་བཅའ་གཉིས་པ་
འཐད་པའི་ཕྱིར། འདོད་མི་ནུས་ཏེ། དེ་བསལ་བ་གྲུབ་པའི་ཐལ་འགྱུར་ཡིན་
པའི་ཕྱིར། རྟགས་གསལ་( ༥༤ན) ངོས་འཛིན་ལ། ཁ་ཅིག་ན་རེ། སྒྲ་རྟག་པ་དེ་སྒྲ་
ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་གྱི་རྟགས་

དང་། སྒྲ་མ་བྱས་པར་གྲུབ་པ་དེ་དེའི་གསལ་བ་ཡིན། ཟེར་ན། འོ་ན། སྒྲ་རྟག་
པའི་ཁྱབ་བྱ་དེ་སྒྲ་ཆོས་ཅན། རྟག་པའི་ཁྱབ་བྱ་ཡིན་པར་ཐལ། རྟག་པའི་ཁྱབ་
བྱ་ཡིན་པའི་ཕྱིར། ཞེས་པའི་ཐལ་འགྱུར་གྱི་རྟགས་ཡིན་པར་ཐལ། དམ་བཅའ་
འཐད་པའི་ཕྱིར། འདོད་ན། སྒྲ་རྟག་པའི་ཁྱབ་བྱ་ཡོད་པར་ཐལ། འདོད་པ
གང་ཞིག །དེ་འདྲའི་ཐལ་འགྱུར་གྱི་རྟགས་ཡོད་པའི་ཕྱིར། རྟགས་གཉིས་པ
གྲུབ་སྟེ། སྒྲ་རྟག་པའི་ཁྱབ་བྱ་ཡིན་པའི་ཕྱིར། འདོད་ན། སྒྲ་རྟག་པ་ཡོད་པར
ཐལ་ལོ། །གཞན་ཡང་། བུམ་པ་སྐད་ཅིག་མ་མ་ཡིན་པའི་ཆོས་དེ་བུམ་པ་ཆོས
ཅན། རྟག་པ་ཡིན་པར་ཐལ། སྐད་ཅིག་མ་མ་ཡིན་པའི་ཆོས་ཡིན་པའི་ཕྱིར
ཞེས་པའི་ཐལ་འགྱུར་གྱི་རྟགས་ཡིན་པར་ཐལ། སྒྲ་རྟག་པ་དེ་སྒྲ་ཆོས་ཅན། མ
བྱས་པར་ཐལ། རྟག་པའི་ཕྱིར། ཞེས་པའི་དེ་ཡིན་པའི་ཕྱིར། འདོད་ན། དེ
འདྲའི་ཐལ་འགྱུར་གྱི་རྟགས་ཡོད་པར་ཐལ། འདོད་པ་གང་ཞིག །བུམ་པ་སྐད
ཅིག་མ་མ་ཡིན་པའི་ཆོས་ཡོད་པའི་ཕྱིར། ཁྱབ་པ་ཁས། རྟགས་ཕྱི་མ་གྲུབ་སྟེ
བུམ་པ་མེད་པའི་ཆོས་ཡོད་པའི་ཕྱིར་ཏེ། བུམ་པ་མེད་པའི་དངོས་པོ་ཡོད་པའི
ཕྱིར། གཞན་ཡང་། བུམ་པ་མ་བྱས་པར་གྲུབ་པ་དེ་བུམ་པ་ཆོས་ཅན། མ་བྱས
པར་ཐལ། རྟག་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ཡིན་པར་ཐལ
( ༥ ༤བ)སྒྲ་མ་བྱས་པར་གྲུབ་པ་དེ་སྒྲ་ཆོས་ཅན། ཞེས་སོགས་ཀྱི་གསལ་བ་ཡིན
པའི་ཕྱིར། རྟགས་ཁས། འདོད་ན། དེ་འདྲའི་ཐལ་འགྱུར་གྱི་གསལ་བ་ཡོད
པར་ཐལ། འདོད་པ་གང་ཞིག །བུམ་པ་མ་བྱས་པར་གྲུབ་པ་ཡོད་པའི་ཕྱིར་
ཁྱབ་པ་ཁས། ཕྱི་མ་གྲུབ་སྟེ།བུམ་པ་མེད་པར་གྲུབ་པ་ཡོད་པའི་ཕྱིར་ཏེ། བུམ་
པ་ཚད་མས་མ་དམིགས་པར་གྲུབ་པ་ཡོད་པའི་ཕྱིར། མ་གྲུབ་ན། བུམ་པ་ཚད་
མས་མ་དམིགས་པ་ཆོས་ཅན། ཁྱོད་དུ་གྲུབ་པ་ཡོད་པར་ཐལ། ཁྱོད་ཡིན་པ་
ཡོད་པ་གང་ཞིག །ཁྱོད་རྟག་པ་ཡིན་པའི་ཕྱིར། གཞན་ཡང་། རྟག་དངོས་
གཉིས་རྟག་དངོས་གཉིས་དང་གཅིག་ཡིན་པ། དེ་གཉིས་ཆོས་ཅན། དེ་གཉིས་

དང་གཅིག་ཡིན་པར་ཐལ། དེ་གཉིས་དང་གཅིག་ཡིན་པའི་ཕྱིར། ཞེས་པའི་
ཐལ་འགྱུར་གྱི་རྟགས་ཡིན་པར་ཐལ། སྒྲ་རྟག་པ་དེ་སྒྲ་ཆོས་ཅན། ཞེས་སོགས་
ཀྱི་རྟགས་ཡིན་པའི་ཕྱིར། འདོད་ན། རྟག་དངོས་གཉིས་རྟག་དངོས་གཉིས་
དང་གཅིག་ཡིན་པ་ཡོད་པར་ཐལ་ལོ། །འདོད་པ་གང་ཞིག །དེ་འདྲའི་ཐལ་
འགྱུར་གྱི་རྟགས་གྲུབ་པའི་ཕྱིར། འདོད་ན། རྟག་དངོས་གཉིས་རྟག་དངོས་
གཉིས་ཡོད་པར་ཐལ་ལོ། །གཞན་ཡང་། རྟོག་པ་ཚད་མ་དེ་རྟོག་པ་ཆོས་ཅན།
ཚད་མ་ཡིན་པར་ཐལ། ཚད་མ་ཡིན་པའི་ཕྱིར། ཞེས་པའི་ཐལ་འགྱུར་གྱི་རྟགས་
ཡིན་པར་ཐལ། སྒྲ་རྟག་པ་དེ་སྒྲ་ཆོས་ཅན། ཞེས་སོགས་ཀྱི་རྟགས་ཡིན་པའི་
ཕྱིར། འདོད་ན། དེ་འདྲའི་ཐལ་འགྱུར་གྱི་རྟགས་ཡོད་པར་ཐལ། འདོད་པ་
གང་ཞིག །རྟོག་པ་ཚད་མ་ཡོད་པའི་ཕྱིར། ཁྱབ་པ་ཁས། ཕྱི་མ་གྲུབ་སྟེ། རྗེས་
དཔག་ཚད་མ་ཡོད་པའི་ཕྱིར། རྩ་བར་འདོད་ན། རྟོག་པ་ཚད་མ་ཡིན་
( ༥༥ན) པར་ཐལ་ལོ། ། བྱས་པ་ལ་ཁོ་ན་རེ། ཚད་མ་རྟག་པའི་སྟེང་དུ་རྟོག་པ་
ཆོས་ཅན། ཚད་མ་ཡིན་པར་ཐལ། ཚད་མ་ཡིན་པའི་ཕྱིར། ཞེས་པའི་ཐལ་
འགྱུར་གྱི་རྟགས་ཡིན་ཟེར་ན། འོ་ན། རྟག་པ་སྒྲའི་སྟེང་དུ་སྒྲ་ཆོས་ཅན། མ་
བྱས་པར་ཐལ། ཞེས་སོགས་ཀྱི་ཐལ་འགྱུར་གྱི་རྟགས་ཡིན་པར་ཐལ། ། དམ་
བཅའ་འཐད་པའི་ཕྱིར། འདོད་ན། མ་བྱས་པ་སྒྲའི་སྟེང་དུ་དེ་འདྲའི་ཐལ་
འགྱུར་གྱི་ཐལ་ཆོས་སུ་ཐལ་ལོ། །གཞན་ཡང༌། སྒྲ་མི་རྟག་པ་དེ་སྒྲ་ཆོས་ཅན། མི་
རྟག་པ་ཡིན་པར་ཐལ། སྒྲ་མི་རྟག་པ་ཡིན་པའི་ཕྱིར། ཞེས་པའི་ཐལ་འགྱུར་གྱི་
རྟགས་གསལ་གཉིས་ཀ་ཡིན་པར་ཐལ། དེ་དེའི་རྟགས་གང་ཞིག །གསལ་བ་
ཡིན་པའི་ཕྱིར། འདོད་ན། དེ་འདྲའི་ཐལ་འགྱུར་རྟགས་གསལ་ཐ་མི་དད་ཀྱི་
ཐལ་འགྱུར་དུ་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་ཁྱབ་པ་
ཚད་མས་གྲུབ་པར་ཐལ་ལོ། །བྱས་པ་ལ་ཁོ་ན་རེ། རི་བོང་གི་རྭ་ཆོས་ཅན། རྟག་
དངོས་ཡིན་པར་ཐལ། མེད་ངེས་ཡིན་པའི་ཕྱིར། ཞེས་པའི་ཐལ་འགྱུར་ཆོས་

ཅན། ཁྱོད་ཀྱི་ཁྱབ་པ་དེར་ཐལ། ཁྱོད་རྟགས་གསལ་ཐ་མི་དད་ཀྱི་ཐལ་འགྱུར
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ་དེ་རྟགས་གསལ་ཐ་དད་མ་ཡིན
པའི་ཐལ་འགྱུར་ཡིན་པའི་ཕྱིར་ཏེ།དེ་རྟགས་གསལ་མེད་པའི་ཐལ་འགྱུར
ཡིན་པའི་ཕྱིར་ན་མ་ཁྱབ། འོ་ན། ཁྱོད་ཐལ་འགྱུར་ཡང་དག་གང་ཞིག །ཁྱོད་ཀྱི
རྟགས་གསལ་ཐ་མི་དད་ཡིན་ན། ཁྱོད་རྟགས་གསལ་ཐ་( ༥༥་)མི་དད་ཀྱི་ཐལ
འགྱུར་ཡིན་དགོས་པར་ཐལ་ལོ། །ཁྱོད་ཀྱི་དེ་ལ་ཁྱབ་འབྲེལ་ཡོད་པའི་ཕྱིར
འདོད་ན། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ
འགྱུར་ཆོས་ཅན། དེར་ཐལ། དེའི་ཕྱིར། གཞན་ཡང་། རི་བོང་གི་རྭ་ཆོས་ཅན
རྟག་དངོས་ཡིན་ཏེ། མེད་ངེས་ཡིན་པའི་ཕྱིར། ཞེས་པའི་རྟགས་སྦྱོར་འདི
རྟགས་ཆོས་ཐ་མི་དད་ཀྱི་རྟགས་སྦྱོར་དུ་ཐལ། རི་བོང་གི་རྭ་ཆོས་ཅན། རྟག་
དངོས་ཡིན་པར་ཐལ། ཞེས་སོགས་ཀྱི་ཐལ་འགྱུར་དེ། རྟགས་གསལ་ཐ་མི་དད་
ཀྱི་ཐལ་འགྱུར་ཡིན་པའི་ཕྱིར། འདོད་མི་ནུས་ཏེ། རྟགས་སྦྱོར་དེའི་རྟགས་ཡིན་
ན། མེད་ངེས་འཛིན་པའི་རྟོག་པའི་ཞེན་ཡུལ་ཡིན་པས་ཁྱབ། དེའི་སྒྲུབ་ཆོས་
ཡིན་ན། རྟག་དངོས་འཛིན་པའི་རྟོག་པའི་ཞེན་ཡུལ་ཡིན་པས་ཁྱབ་པའི་ཕྱིར།
དེས་ན་སྒྲ་རྟག་པ་དེ་སྒྲ་ཆོས་ཅན། མ་བྱས་པར་ཐལ། ཞེས་སོགས་ཀྱི་རྟགས་མ་
ཡིན་པར་ཐལ། རྟག་པ་དེ་དེའི་རྟགས་ཡིན་པའི་ཕྱིར་ཏེ། དེ་རྟག་པའི་རྟགས་
ཀྱི་སྒྲ་མ་བྱས་པར་སྒྲུབ་པའི་རྟགས་ཡིན་པའི་ཕྱིར་ཏེ། དེ་རྟག་པའི་རྟགས་ཀྱིས་
སྒྲའི་དོན་སྤྱི་མ་བྱས་པར་སྒྲུབ་པའི་རྟགས་ཡིན་པའི་ཕྱིར། གཞན་ཡང་། རྟག་
པ་དེ་སྒྲ་ཆོས་ཅན། མ་བྱས་པར་ཐལ། ཞེས་སོགས་ཀྱི་རྟགས་ཡིན་པར་ཐལ། དེ་
སྒྲ་ཆོས་ཅན། རྟག་པ་ཡིན་པར་ཐལ། རྟག་པ་ཡིན་པའི་ཕྱིར། ཞེས་པའི་ཐལ་
འགྱུར་གྱི་རྟགས་ཡིན་པའི་ཕྱིར་ཏེ། དེ་སྒྲ་ཆོས་ཅན། རྟག་སྟེ། རྟག་པའི་ཕྱིར།
ཞེས་པའི་རྟགས་སྦྱོར་གྱི་རྟགས་ཡིན་པའི་ཕྱིར། མ་གྲུབ་ན། དེ་འདྲའི་རྟགས་
སྦྱོར་དེ་རྟགས་ཆོས་ཐ་མི་དད་ཀྱི་རྟགས་སྦྱོར་( ༥༦ན) མ་ཡིན་པར་ཐལ། དེའི་

རྟགས་ཡིན་ན། དེའི་སྒྲུབ་ཆོས་མ་ཡིན་དགོས། དེའི་སྒྲུབ་ཆོས་ཡིན་ན། དེའི་
རྟགས་མ་ཡིན་དགོས་པའི་ཕྱིར་ཏེ། དེའི་རྟགས་ཡིན་ན་མེད་པས་ཁྱབ། དེའི་
སྒྲུབ་ཆོས་ཡིན་ན་ཡོད་པས་ཁྱབ་པའི་ཕྱིར། དང་པོ་གྲུབ་སྟེ། སྒྲ་རྟག་པ་དེའི་
རྟགས་ཡིན་ལ། རྟག་པ་དེའི་རྟགས་མ་ཡིན་པའི་ཕྱིར། གཞན་ཡང་། རྟག་པ་དེ་
སྒྲ་ཆོས་ཅན། མ་བྱས་པར་ཐལ། ཞེས་སོགས་ཀྱི་རྟགས་ཡིན་པར་ཐལ། མི་རྟག་
པ་དེའི་རྟགས་ལོག་ཡིན་པའི་ཕྱིར་ཏེ། བྱས་པ་དེའི་ཆོས་ལོག་ཡིན་པའི་ཕྱིར་ཏེ།
མ་བྱས་པ་དེའི་ཐལ་ཆོས་ཡིན་པའི་ཕྱིར། བྱས་པ་ལ་ཁོ་ན་རེ། སྒྲ་ཆོས་ཅན། མ་
བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་གྱི་ཐལ་ཆོས་ཡིན་ན།
དེའི་གསལ་བ་ཡིན་དགོས་པར་ཐལ། མ་བྱས་པ་དེའི་གསལ་བ་ཡིན་དགོས་
པའི་ཕྱིར་ཏེ། རྟག་པ་དེའི་རྟགས་ཡིན་པའི་ཕྱིར། འདོད་ན། དེ་འདྲའི་ཐལ་
འགྱུར་གྱི་ཐལ་ཆོས་དང་། དགག་པའི་གཞི་མཐུན་ཡིན་ན། དེའི་གསལ་བ་དང་
དགག་པའི་གཞི་མཐུན་ཡིན་དགོས་པར་ཐལ་ལོ། །འདོད་ན། མ་བྱས་པ་ཆོས་
ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། དེ་འདྲའི་གཞི་མཐུན་ཡོད་
པར་ཐལ། ཁྱོད་དེ་འདྲའི་གཞི་མཐུན་ཡིན་པའི་ཕྱིར་ན་མ་ཁྱབ། གཞན་ཡང་།
ཁོ་ན་རེ། རི་བོང་གི་རྭ་ཆོས་ཅན། མེད་ངེས་ཡིན་པར་ཐལ། དེ་ཡིན་པའི་ཕྱིར།
ཞེས་པའི་ཐལ་འགྱུར་གྱི་རྟགས་ཡིན་ན། མེད་ངེས་ཡིན་དགོས་པར་ཐལ། སྒྲ་
ཆོས་ཅན། ( ༥༦བ)མ་བྱས་པར་ཐལ། ཞེས་སོགས་ཀྱི་རྟགས་ཡིན་ན། རྟག་པ་
དང་གཅིག་ཡིན་དགོས་པའི་ཕྱིར། འདོད་ན། དེ་འདྲའི་ཐལ་འགྱུར་གྱི་གཏན་
ཚིགས་དང་། ཤེས་བྱའི་གཞི་མཐུན་མེད་པར་ཐལ། འདོད་པའི་ཕྱིར། འདོད་
མི་ནུས་ཏེ། དེའི་གཏན་ཚིགས་ཡིན་པ་ཡོད་པའི་ཕྱིར། རྟགས་གྲུབ་སྟེ། དེའི་
གཏན་ཚིགས་ཡོད་པའི་ཕྱིར་ན་མ་ཁྱབ། གཞན་ཡང་། ཁོ་ན་རེ། རྟག་པའི་ལྡོག་
པ་དེ་སྒྲ་ཆོས་ཅན། མ་བྱས་པར་ཐལ། ཞེས་སོགས་ཀྱི་གཏན་ཚིགས་མ་ཡིན་པ་
དང་འགལ་བར་ཐལ། དེའི་ལྡོག་པ་ཡིན་ན། དེ་འདྲའི་ཐལ་འགྱུར་གྱི་གཏན་
19

ཚིགས་ཡིན་དགོས་པའི་ཕྱིར། འདོད་ན། དེ་འདྲའི་ཐལ་འགྱུར་གྱི་གཏན་
ཚིགས་ཡོད་པར་ཐལ། རྟག་པའི་ལྡོག་པ་དང༌། གཏན་ཚིགས་ཀྱི་གཞི་མཐུན་
ཡོད་པའི་ཕྱིར། མ་གྲུབ་ན། དེ་འདྲའི་ཐལ་འགྱུར་གྱི་གཏན་ཚིགས་ཆོས་ཅན།
རྟག་པའི་ལྡོག་པ་དང་ཁྱོད་ཀྱི་གཞི་མཐུན་ཡོད་པར་ཐལ། དེའི་ལྡོག་པ་དང་
ཁྱོད་ཀྱི་གཞི་མཐུན་དང་། དེའི་ལྡོག་པ་དང་ཁྱོད་མ་ཡིན་པའི་གཞི་མཐུན་གང་
རུང་ཡོད། ཕྱི་མ་མེད་པའི་ཕྱིར། དང་པོ་གྲུབ་སྟེ། བདག་མེད་ཡིན་པའི་ཕྱིར་ན།
ཆོས་ཅན་སྐྱོན་ཅན་ནོ། །གཉིས་པ་གྲུབ་སྟེ། རྟག་པའི་ལྡོག་པ་ཁྱོད་མ་ཡིན་པ་
དང་འགལ་བའི་ཕྱིར། ཡང་ཁོ་ན་རེ། སྒྲ་ཆོས་ཅན། མ་བྱས་པར་ཐལ། ཞེས་
སོགས་ཀྱི་རྟགས་གྲུབ་པར་ཐལ། དེ་དང་དེའི་གསལ་བ་གང་རུང་གྲུབ། དེའི་
གསལ་བ་མ་གྲུབ་པའི་ཕྱིར། དང་པོ་གྲུབ་སྟེ། དེ་གང་རུང་མ་ཡིན་པ་ཤེས་བྱའི་
བྱེ་བྲག་ཡིན་པའི་ཕྱིར། མ་གྲུབ་ན། དེ་གང་(༥༧ན) རུང་མ་ཡིན་པ་ཆོས་ཅན།
ཁྱོད་ཤེས་བྱའི་བྱེ་བྲག་ཡིན་པར་ཐལ། ཁྱོད་དེ་ཡིན་ཞེས་སོགས་བྱེ་བྲག་སྒྲུབ
ཚུལ་བྱེད་དོ། །ཕྱི་མ་གྲུབ་སྟེ། རྟག་པ་དེ་ཡང་ཁྱོད་མ་ཡིན་ཞིང་། ཤེས་བྱ་ཡིན
མ་བྱས་པ་དེ་ཡང་ཁྱོད་མ་ཡིན་ཞིང་ཤེས་བྱ་ཡིན་པའི་ཕྱིར་ན་ཆོས་ཅན་སྐྱོན་
ཅན་ཡིན། དེ་ལྟར་མ་ཡིན་ན། འོ་ན། རྟག་པ་ཁོ་ན་ཡོད་པར་ཐལ། རྟག་པའི
ལྡོག་པ་དང་རྟག་པ་ཁོ་ནའི་གཞི་མཐུན་ཡོད་པའི་ཕྱིར། མ་གྲུབ་ན། རྟག་པ་ཁོ
ན་ཆོས་ཅན། རྟག་པའི་ལྡོག་པ་དང་ཁྱོད་ཀྱི་གཞི་མཐུན་ཡོད་པར་ཐལ། དེ
དང་ཁྱོད་ཀྱི་གཞི་མཐུན་དང་དེ་དང་ཁྱོད་མ་ཡིན་པའི་གཞི་མཐུན་གང་རུང་
ཡོད། ཕྱི་མ་དེ་མེད་པའི་ཕྱིར། དང་པོ་གྲུབ་སྟེ། བདག་མེད་ཡིན་པའི་ཕྱིར་
གཞན་ཡང་། རྟག་པ་ཁོ་ན་ཡོད་པར་ཐལ། དེ་དང་མ་བྱས་པ་ཁོ་ན་གང་རུང་
ཡོད། མ་བྱས་པ་ཁོ་ན་མེད་པའི་ཕྱིར། དང་པོ་གྲུབ་སྟེ། དེ་གང་རུང་མ་ཡིན་པ་
ཤེས་བྱའི་བྱེ་བྲག་ཡིན་པའི་ཕྱིར། མ་གྲུབ་ན། དེ་གང་རུང་མ་ཡིན་པ་ཆོས་ཅན།
དེར་ཐལ། ཤེས་བྱ་ཡིན་ཞེས་སོགས་ཀྱི་བྱེ་བྲག་སྒྲུབ་ཚུལ་བྱེད་དོ། །ཕྱི་མ་གྲུབ་སྟེ།

ལུགས་སོ་སོར་མ་འདྲེས་པར་བརྗོད་ཅིང་། དེ་རྒྱལ་ཕམ་ཤན་མི་འབྱེད་པའི་
དཔང་པོ་ལྟ་བུའོ། །གཉིས་པ་ནི། བློ་གཟུ་བོར་གནས་པའི་སྒོ་ནས་དེ་གཉིས་
རྩོད་པ་བྱེད་པའི་གྲྭར་བཞུགས་ནས་དེ་གཉིས་ཀྱི་ལུགས་སོ་སོར་མ་འདྲེས་
པར་བརྗོད་ཅིང་དེ་གཉིས་རྒྱལ་ཕམ་ཤན་འབྱེད་པའི་དཔང་པོ་ལྟ་བུ། གསུམ་
པ་ནི། བློ་གཟུ་བོར་གནས་པའི་སྒོ་ནས་དེ་གཉིས་རྩོད་པ་བྱེད་པའི་གྲྭར་
བཞུགས་ཤིང་། དེ་གཉིས་ཀྱི་ལུགས་སོ་སོར་མ་འདྲེས་པར་བརྗོད་ཅིང་ངེ་
གཉིས་རྒྱལ་ཕམ་ཤན་འབྱེད། རྒྱལ་བ་ལ་གཟེངས་སྟོད། ཕམ་པ་ལ་དམའ་
འབེབས། དེའི་གྲུབ་མཐའ་ངན་པ་(༥༩བ) རྣམས་འདོར་དུ་འཇུག་གལ་ཏེ་ན་
དོར་ན་གནས་ནས་བསྐྲོད་པར་བྱེད་པའི་རྒྱལ་པོ་ལྟ་བུ་ལ་བྱེད་པ་ཡིན་ནོ། །
ཡང་སྔ་རྒོལ་དེ་ལ་དབྱེ་ན། སྔ་རྒོལ་ལྟར་སྣང་དྲུག་དང་། དེ་ཡང་དག་དྲུག་དང་
བཅུ་གཉིས་ཡོད་པ་ཡིན་ཏེ། དམ་བཅའ་ཡང་དག་འཇོག་པར་ཁས་བླངས་
ནས་མི་འཇོག་པའི་སྔ་རྒོལ། དམ་བཅའ་ལྟར་སྣང་འཇོག་པའི་སྔ་རྒོལ། སྐབས་
སུ་མ་བབ་པའི་དམ་བཅའ་འཇོག་པའི་སྔ་རྒོལ།སྒྲུབ་བྱེད་འགོད་པར་ཁས་
བླངས་ནས་མི་འགོད་པའི་དེ། སྒྲུབ་བྱེད་ལྟར་སྣང་འགོད་པའི་དེ། སྐབས་སུ་མ་
བབ་པའི་སྒྲུབ་བྱེད་འགོད་པའི་དེ་དང་སྔ་རྒོལ་ལྟར་སྣང་དྲུག་དང་། དེ་ལས་
ལྡོག་པའི་སྔ་རྒོལ་ཡང་དག་དྲུག་ཡོད་པའི་ཕྱིར། ཕྱི་རྒོལ་དེ་ལ་ཡང་། ཕྱི་རྒོལ་
ལྟར་སྣང་དྲུག་དང་། ཕྱི་རྒོལ་ཡང་དག་དྲུག་དང་བཅུ་གཉིས་སུ་ཡོད་པ་ཡིན་
ཏེ། སུན་འབྱིན་ཡང་དག་འཕེན་པར་ཁས་བླངས་ནས་མི་འཕེན་པའི་ཕྱི་རྒོལ་
སུན་འབྱིན་ལྟར་སྣང་འཕེན་པའི་དེ། སྐབས་སུ་མ་བབ་པའི་སུན་འབྱིན་
འཕེན་པའི་དེ། སྒྲུབ་བྱེད་ཡང་དག་འདྲི་བར་ཁས་བླངས་ནས་མི་འདྲི་བའི་དེ
སྒྲུབ་བྱེད་ལྟར་སྣང་འདྲི་བའི་དེ། སྐབས་སུ་མ་བབ་པའི་སྒྲུབ་བྱེད་འདྲི་བའི་ཕྱི
རྒོལ་ཏེ། ཕྱི་རྒོལ་ལྟར་སྣང་དྲུག་དང༌། དེ་ལས་ལྡོག་པའི་ཕྱི་རྒོལ་ཡང་དག་དྲུག
རྣམས་སུ་ཡོད་པའི་ཕྱིར། དཔང་པོ་དེ་ལ་གསུམ་དུ་ཡོད་དེ། རྒོལ་ཕྱི་རྒོལ

གསུམ་པ་རྩོད་པའི་རྣམ་བཞག་ལ། རྩོད་པ་ལ་མཁས་པའི་ཐབས། རྩོད པ་
མཛེས་པར་བྱེད་པའི་རྒྱན། རྩོད་པའི་བསམ་པ། རྩོད་པའི་དཔེ། རྩོད་པའི་
འབྲས་བུ་དང་ལྔ། དང་པོ་བཞག་ཏུ་ཡོད་དེ། ཡི་དམ་ལྷ་ལ་སོགས་པའི་རྗེས་སུ་
བཟུང་བའི་སྒོ་ནས་སྐྱེ་སྟོབས་ཀྱི་ཤེས་རབ་ཆེ་བ་དང༌། རང་གཞན་གྱི་གྲུབ་
མཐའ་ལ་འདྲིས་པ་དང་། ཚད་མའི་བསྟན་བཅོས་ལ་སྦྱངས་པ་དེ་རྣམས་རྩོད་
པ་ལ་མཁས་པའི་ཐབས་ཡིན་པའི་ཕྱིར། གཉིས་པ་དེ་བཞག་ཏུ་ཡོད་དེ། བཞིན་
གྱི་དཀྱིལ་འཁོར་དྭངས་པ་དང་། རང་གི་སྨྲས་པའི་ངག་དེ་དོན་དང་ལྡན་ཞིང་
གོ་སླ་བ་དང་། ཧ་ཅང་རྔམས་པ་མ་ཡིན་པ་དང་། ཧ་ཅང་རྟབ་པ་མ་ཡིན་པ་
དང་། ཧ་ཅང་སྒྱིད་ལུག་པ་མ་ཡིན་པར་ལུས་བག་དང་ལྡན་པའི་སྒོ་ནས་རྩོད་
པ་དེ་དེ་འདྲའི་རྒྱན་ཡིན་པའི་ཕྱིར། གསུམ་པ་དེ་བཞག་ཏུ་ཡོད་དེ། གཞན་
གྱིས་སྨྲས་པའི་རིག་ལམ་རྣམ་དག་དེ། རང་གིས་ཤེས་འདོད་ཀྱི་བསམ་པ་དང་།
གཞན་རྒྱུད་ཀྱི་ལོག་རྟོག་སེལ་བར་འདོད་པའི་སྙིང་རྗེ་དང་། རང་གིས་ཤེས་
པའི་རིག་ལམ་རྣམ་དག་དེ་གཞན་ལ་སྟེར་འདོད་ཀྱི་བསམ་པ་སྟེ། རྩོད་པའི་
བསམ་པ་ཡིན་པའི་ཕྱིར། རྩོད་པའི་དཔེ་བཞག་ཏུ་ཡོད་དེ། དཔེར་ན་རང་
གཞན་གྱི་རྒྱུད་ཀྱི་ལོག་རྟོག་འཇོམས་པའི་རིགས་པའི་འཁོར་ལོ་ལྟ་བུ་དང་། ང་
རོལ་པོའི་སུན་འབྱིན་(༦༡ན) གྱི་རླུང་གིས་གཡོ་བར་མི་ནུས་པའི་ལྷུན་པོ་ལྟ་བུ་
དེ་དེའི་དཔེ་ཡིན་པའི་ཕྱིར། རྩོད་པའི་འབྲས་བུ་བཞག་ཏུ་ཡོད་དེ། རྩོད་པ་
རྣམ་དག་བྱས་པ་ལ་བརྟེན་ནས་རང་རྒྱུད་ཀྱི་རྟོགས་པའི་ཡོན་ཏན་གོང་ནས་
གོང་དུ་འཕེལ་བ་དང་། སྙན་པའི་གྲགས་པས་ཕྱོགས་དུས་ཀུན་ཏུ་ཁྱབ་པ་
དང་། སྐྱེ་བོ་ཀུན་གྱི་མཆོད་པའི་གནས་སུ་འགྱུར་བ་དང་། དེ་ལ་བརྟེན་ནས་
རྒྱལ་བའི་བསྟན་པ་འཛིན་པའི་ཆོས་ཀྱི་རྒྱལ་པོར་འགྱུར་བ་དེ་ཡང་རྩོད་པ
རྣམ་དག་བྱས་པ་ལ་བརྟེན་ནས་བྱུང་བའི་ཕྱིར། སྔར་བཤད་པའི་དེ་རྣམས་ནི
རྩོད་པ་རྣམ་དག་གི་དབང་དུ་བྱས་པ་ཡིན་གྱི། རྩོད་པ་ཕལ་པ་ལ་ནི་ངེས་པ་

མེད་དོ། །བཞི་པ་རྩོད་པའི་ངག་གི་ངོ་བོ་ལ། སུན་འབྱིན་དང་ཐལ་འགྱུར་
གཉིས། དང་པོ་ལ། སུན་འབྱིན་ཡང་དག་དང་། སུན་འབྱིན་ལྟར་སྣང་གཉིས།
དང་པོའི་ངོ་བོ་ནི། རང་གི་སུན་དབྱུང་བྱར་གྱུར་པའི་དམ་བཅའ་ལྟར་སྣང་གི་
ཞེན་དོན་གཅོད་བྱེད་ཀྱི་སུན་འབྱིན་དེ་དང་པོའི་མཚན་ཉིད། མཚན་གཞི་ནི་
མུ་སྟེགས་དབང་ཕྱུག་པས་དབྱིབས་ལྡན་དེ། རི་བོའི་དབྱིབས་སྐྱེས་བུས་བྱས་
པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། ཆོས་ཀྱི་གྲགས་པའི་སྐྱེས་
བུས་བྱས་པའི་དབྱིབས་དེ་ཡང་ནི། རི་བོའི་དབྱིབས་སྐྱེས་བུས་བྱས་པར་སྒྲུབ་
པའི་རྟགས་ཡང་དག་མ་ཡིན། སྐྱེས་བུས་བྱས་པའི་དབྱིབས་དང་དབྱིབས་ཙམ་
མཚུངས་པ་དེ་ཡང་། དེ་སྒྲུབ་ཀྱི་རྟགས་ཡང་དག་མ་ཡིན་པས། དབྱིབས་ལྡན་
དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། ཞེས་སུན་(༦༡བ) འབྱིན་པའི་
སུན་འབྱིན་ལྟ་བུའོ། །རང་གིས་སུན་དབྱུང་བྱར་གྱུར་པའི་དམ་བཅའ་ལྟར་
སྣང་གི་ཞེན་དོན་གཅོད་མི་ནུས་པའི་སུན་འབྱིན་དེ་གཉིས་པའི་མཚན་ཉིད་
ཡིན། མཚན་གཞི་ནི། ཆོས་ཀྱི་གྲགས་པས་བྱས་པ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཏུ་ཁས་བླངས་པ་ལ། གྲངས་ཅན་གྱི་སྒྲའི་བྱས་པ་ཡང་། དེ་
སྒྲུབ་ཀྱི་རྟགས་ཡང་དག་མ་ཡིན། བུམ་པའི་བྱས་པ་ཡང་དེ་སྒྲུབ་ཀྱི་རྟགས་ཡང་
དག་མ་ཡིན་པས། བྱས་པ་དེ་སྒྲུབ་ཀྱི་རྟགས་ཡང་དག་ཏུ་མི་འགྱུར་རོ། །ཞེས་
སུན་འབྱིན་པའི་སུན་འབྱིན་ལྟ་བུའོ། །དེས་ན་ཐལ་འགྱུར་ལ་སུན་འབྱིན་གྱིས་
ཁྱབ་ཀྱང་། སུན་འབྱིན་ལ་ཐལ་འགྱུར་གྱིས་མ་ཁྱབ་བོ། །ཐལ་ངག་ཏུ་བཀོད་པ་
ཐལ་འགྱུར་གྱི་མཚན་ཉིད། དེ་ལ་དབྱེ་ན་ཐལ་འགྱུར་ལྟར་སྣང་དང་དེ་ཡང་
དག་གཉིས། དང་པོའི་ངོ་བོ་ནི། རང་ཉིད་ཐལ་འགྱུར་ཡང་དག་ཏུ་སོང་བའི་
གང་ཟག་མེད་པ་གང་ཞིག །ཐལ་ངག་ཏུ་བཀོད་པ་དེ། དེའི་མཚན་ཉིད་ཡིན།
མཚན་གཞི་ནི། སྒྲ་ཆོས་ཅན། བྱས་པ་ཡིན་པར་ཐལ། བྱས་པ་ཡིན་པའི་ཕྱིར།
ཞེས་པའི་ཐལ་འགྱུར་ལྟ་བུའོ། །ཐལ་འགྱུར་ལྟར་སྣང་མ་ཡིན་པ་གང་ཞིག །

ཁྱབ་པར་ནོན་པའི་ཤར་ཕྱོགས་ཀྱི་རྫས་ཆོས་ཅན། དེས་ཁྱབ་པར་ནོན་པའི་
རྫས་མ་ཡིན་པར་ཐལ། རང་ཉིད་ཀྱི་གཞི་ན་གྲང་རེག་སྟོབས་ཆེན་པོ་ཡུན་རིང་
དུ་གནས་པའི་ཕྱིར། ཞེས་པའི་ཐལ་འགྱུར་ལྟ་བུ་ཡིན་ཏེ། དེས་ཁྱབ་པར་ནོན་
པའི་རྫས་དེ། ཐལ་འགྱུར་དེའི་ཆོས་ལོག་དང༌། མེ་སྟོབས་ཆེན་པོས་ཁྱབ་པར་
ནོན་པའི་རྫས་དེ། དུ་བ་དྲག་ཕྱུར་པས་ཁྱབ་པར་ནོན་པའི་རྫས་ཀྱི་རྒྱུ་དང །
གྲང་རེག་སྟོབས་ཆེན་པ་དེ་མེ་སྟོབས་ཆེན་པོའི་འགལ་ཟླ་ཡིན་པ་གང་ཞིག
ཐལ་འགྱུར་དེ་རང་ཉིད་ཀྱི་གཞི་ན་གྲང་རེག་སྟོབས་ཆེན་པ་ཡུན་རིང་དུ་
གནས་པ་རྟགས་སུ་བཀོད་པའི་ཐལ་འགྱུར་ཡིན་པའི་ཕྱིར། གཉིས་པ་ནི། ཙན་
དན་གྱི་མེ་སྟོབས་ཆེན་པོས་ཁྱབ་པར་ནོན་པའི་ཤར་ཕྱོགས་ཀྱི་རྫས་ཆོས་ཅན།
དེས་ཁྱབ་པར་ནོན་པའི་རྫས་མ་ཡིན་པར་ཐལ། རང་ཉིད་ཀྱི་གཞི་ན་གྲང་རེག་
སྟོབས་ཆེན་པ་ཡུན་རིང་དུ་གནས་པའི་ཕྱིར། ཞེས་(༦༣བ) པའི་ཐལ་འགྱུར་ལྟ་
བུ་ཡིན་ཏེ། ཙན་དན་གྱི་མེ་སྟོབས་ཆེན་པོས་ཁྱབ་པར་ནོན་པའི་དངོས་པོ་དེ་
ཐལ་འགྱུར་དེའི་ཆོས་ལོག་དང་དེ་འདྲའི་རྫས་དེ་མེ་སྟོབས་ཆེན་པོས་ཁྱབ་
པར་ནོན་པའི་རྫས་ཀྱི་ཁྱབ་བྱ་དང་། གྲང་རེག་སྟོབས་ཆེན་པོ་དེ། མེ་སྟོབས་
ཆེན་པོའི་འགལ་ཟླ་གང་ཞིག །ཐལ་འགྱུར་དེ་རང་ཉིད་ཀྱི་གཞི་ན་གྲང་རེག་
སྟོབས་ཆེན་པ་ཡུན་རིང་དུ་གནས་པ་རྟགས་སུ་བཀོད་པའི་ཐལ་འགྱུར་ཡིན་
པའི་ཕྱིར། གསུམ་པ་ནི། མེ་སྟོབས་ཆེན་པོས་ཁྱབ་པར་ནོན་པའི་ཤར་ཕྱོགས་ཀྱི་
རྫས་ཆོས་ཅན། དེས་ཁྱབ་པར་ནོན་པའི་རྫས་མ་ཡིན་པར་ཐལ། རང་ཉིད་ཀྱི་
གཞི་ན་གྲང་རེག་སྟོབས་ཆེན་པ་ཡུན་རིང་དུ་གནས་པའི་ཕྱིར། ཞེས་པའི་ཐལ་
འགྱུར་ལྟ་བུ་ཡིན་ཏེ། དེས་ཁྱབ་པར་ནོན་པའི་རྫས་དེ། ཐལ་འགྱུར་དེའི་ཆོས་
ལོག་དང་། དེ་འདྲའི་རྫས་དེ་ཁོ་རང་གི་རང་བཞིན་ཏེ་ཁོ་རང་དང་གཅིག་
དང་། གྲང་རེག་སྟོབས་ཆེན་པ་དེ་མེ་སྟོབས་ཆེན་པོའི་འགལ་ཟླ་གང་ཞིག
ཐལ་འགྱུར་དེ་རང་ཉིད་ཀྱི་གཞི་ན་གྲང་རེག་སྟོབས་ཆེན་པོ་ཡུན་རིང་དུ་

སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བ་དེ་
འགག་པར་བྱ་བའི་ཆེད་ཡིན་པའི་ཕྱིར།
༈ རྩོད་པ་སྤང་བ་ལ། ཁ་ཅིག་ན་རེ། སྒྲ་བྱས་པ་དང་། བྱས་ན་མི་རྟག་པས་
ཁྱབ་པ་དང་། རྟག་ན་མ་བྱས་པས་ཁྱབ་པ་གསུམ་འཕེན་པའི་ཐལ་འགྱུར་ཡིན་
ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་འཕེན་པའི་ཐལ་
འགྱུར་ཡིན་དགོས་པར་ཐལ། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར།
ཞེས་པའི་ཐལ་འགྱུར་དེ། དེ་སྐོར་གྱི་ཚུལ་གསུམ་འཕེན་པའི་ཐལ་འགྱུར་ཡིན་
པའི་ཕྱིར་ན་མ་ཁྱབ། འདོད་ན། མདུན་གྱི་སྐྱེས་བུ་ལེན་འདེབས་པ་པོས་སྨྲས་
པའི་སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་
ཆོས་ཅན། དེར་ཐལ། དེའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས
(༦༦ན) པ་པོ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང
དག་འཕེན་པའི་ཐལ་འགྱུར་ཡང་དག་འཕེན་པའི་གང་ཟག་ཏུ་ཐལ། འདོད
པའི་ཕྱིར། འདོད་ན། དེས་དེ་སྐོར་གྱི་ཚུལ་གསུམ་ཚད་མས་གྲུབ་པར་ཐལ་ལོ།
ཟེར་ན། འོ་ན། སྒྲ་ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ
འགྱུར་ཡིན་ན། རང་གི་གསལ་བ་ལ་ཚད་མས་བསལ་བ་འབབ་པའི་ཐལ
འགྱུར་ཡིན་དགོས་པར་ཐལ། དེ་རང་གི་གསལ་བ་ལ་ཚད་མས་བསལ་བ
འབབ་པའི་ཐལ་འགྱུར་ཡིན་པའི་ཕྱིར། ཁྱབ་པ་ཁས། འདོད་ན། སྒྲ་བྱས་པར
ཁས་ལེན་པའི་གང་ཟག་གི་སྒྲ་མ་བྱས་པར་སྒྲུབ་འདོད་ནས་འཕངས་པའི་སྒྲ་
ཆོས་ཅན། མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་ཆོས་ཅན་
ཐལ། ཕྱིར། འདོད་མི་ནུས་ཏེ། དེ་འདྲའི་གང་ཟག་དེས་སྒྲ་མ་བྱས་པར་སྒྲུབ་
འདོད་ནས། དེ་འདྲའི་ཐལ་འགྱུར་འཕངས་པའི་ཕྱིར། རང་རེས། དངོས་པོའི་
རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་དག་འཕེན་པའི་ཐལ་
འགྱུར་དང་། བྱས་རྟགས་ཀྱིས་དེ་སྒྲུབ་ཀྱི་དེ་གཉིས་འགལ་ལོ། །བྱས་པ་ལ་ཁོ་ན་

རེ། དེ་གཉིས་མི་འགལ་ཏེ་སྒྲུབ་བྱེད་འཕེན་པའི་ཐལ་འགྱུར་ཡང་དག་དེ་དེ་
གཉིས་ཀ་ཡིན་པའི་ཕྱིར་ཏེ། དེ་བྱས་རྟགས་ཀྱིས་དེ་གང་ཞིག །དངོས་པོའི་
རྟགས་ཀྱིས་དེའི་ཕྱིར། དང་པོ་གྲུབ་སྟེ། བྱས་རྟགས་ཀྱིས་དེ་སྒྲུབ་ཀྱི་སྒྲུབ་བྱེད་
དེ། སྒྲུབ་བྱེད་(༦༦བ) འཕེན་པའི་ཐལ་འགྱུར་ཡང་དག་གི་འཕངས་བྱ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བྱས་རྟགས་ཀྱིས་དེ་སྒྲུབ་ཀྱི་
སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་གི་འཕངས་བྱ་ཡིན་པའི་
ཕྱིར། ཁྱབ་སྟེ། དེ་སྐོར་གྱི་སྒྲུབ་ངག་ཡང་དག་གི་བརྗོད་བྱ་ཡིན་ན། སྒྲུབ་ངག་
ཡང་དག་གི་དེ་ཡིན་དགོས་པའི་ཕྱིར་ན་མ་ཁྱབ། ཁ་ཅིག་ན་རེ། སྒྲ་ཆོས་ཅན།
མ་བྱས་པར་ཐལ། རྟག་པའི་ཕྱིར། ཞེས་པའི་ཐལ་འགྱུར་གྱི་གསལ་བ་ཡིན་ན་
ཡོད་པས་ཁྱབ་པར་ཐལ། མ་བྱས་པ་དེའི་གསལ་བ་ཡིན་པའི་ཕྱིར། འདོད་ན།
སྒྲ་ཆོས་ཅན། རྟག་དངོས་ཡིན་པར་ཐལ། རྟག་དངོས་ཡིན་པའི་ཕྱིར། ཞེས་
པའི་ཐལ་འགྱུར་གྱི་གསལ་བ་ཡིན་ན། ཡོད་པས་ཁྱབ་པར་ཐལ་ལོ། །འདོད་ན།
རྟག་དངོས་ཡིན་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་དེའི་
ཐལ་ཆོས་ཡིན་པའི་ཕྱིར། ཁྱབ་པ་གྲུབ་མཐའ་ལ་ཁས་ཟེར། མ་གྲུབ་ན། དེ་དེ་
ཡིན་པར་ཐལ། དེ་སྒྲ་ཆོས་ཅན། རྟག་དངོས་ཡིན་ཏེ། རྟག་དངོས་ཡིན་
ཕྱིར། ཞེས་པའི་རྟགས་སྦྱོར་གྱི་སྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར། སྒྲ་
རྟག་དངོས་ཡིན་པ་དེ། རྟགས་སྦྱོར་དེའི་བསྒྲུབ་བྱ་ཡིན་པའི་ཕྱིར་ན་མ་ཁྱབ།
འོ་ན། རྟག་དངོས་ཡིན་པ་དེ། རྟག་དངོས་ཆོས་ཅན། རྟག་དངོས་ཡིན་ཏེ། རྟག་
དངོས་ཡིན་པའི་ཕྱིར། ཞེས་པའི་རྟགས་སྦྱོར་གྱི་ཤེས་འདོད་ཆོས་ཅན་དུ་ཐལ།
དེ་འདྲའི་རྟགས་སྦྱོར་གྱི་རྟགས་དང་དངོས་ཀྱི་བསྒྲུབ་བྱའི་(༦༧ན) ཆོས་སུ་
གཟུང་བྱ་གཉིས་ཀ་ཡིན་པ་གང་ཞིག །དེ་འདྲའི་རྟགས་སྦྱོར་དེ་རྟགས་ཆོས་
དོན་གསུམ་ཐ་མི་དད་ཀྱི་རྟགས་སྦྱོར་ཡིན་པའི་ཕྱིར། འདོད་ན། དེ་ཆོས་ཅན།
ཡོད་པར་ཐལ། འདོད་པའི་ཕྱིར། བྱས་པ་ལ་ཁོ་ན་རེ། མཚན་ཉིད་དེ་མཚན་

ཉིད་ཆོས་ཅན། མཚན་ཉིད་ཡིན་པར་ཐལ། མཚན་ཉིད་ཡིན་པའི་ཕྱིར། ཞེས་
པའི་ཐལ་འགྱུར་གྱི་རྟགས་སུ་ཐལ། དེ་དེའི་རྩོད་གཞི་ཆོས་ཅན་གང་ཞིག །དེ
འདྲའི་ཐལ་འགྱུར་དེ་གཞི་རྟགས་ཐ་མི་དད་ཀྱི་ཐལ་འགྱུར་ཡིན་པའི་ཕྱིར་
ཁྱབ་པ་ཁས། འདོད་ན། དེ་འདྲའི་ཐལ་འགྱུར་གྱི་རྟགས་ཡོད་པར་ཐལ་
འདོད་པའི་ཕྱིར་ན་མ་ཁྱབ་བོ། །
༈ ངོ་བོ་ཚིག་ཕྲད་བདག་ཉིད་འདོད། །ཅེས་སོགས་རྐང་པ་བཞི་གང་ལས་
འཕྲོས་ན། སྒྲུབ་བརྗོད་རྟོགས་པའི་དོན་ཅན་ཉིད། །ཅེས་པ་འདི་ལས་འཕྲོས་
སྒྲུབ་བརྗོད་རྟོགས་པའི་དོན་ཅན་ཉིད། །ཅེས་པ་འདི་ཡང་གང་ལས་འཕྲོས་ན་
ཁྱབ་སྔོན་ཅན་ལ་དེ་མེད་ཀྱང༌། །ཞེས་པ་འདི་ལས་འཕྲོས། འདི་ཡང་གང་ལས་
འཕྲོས་ན། དོན་གྱིས་དོན་རྟོགས་ཕྱིར་དོན་ལ། །ཞེས་སོགས་འདི་ལས་འཕྲོས་
འདི་ཡང་གང་ལས་འཕྲོས་ན། ཚད་མ་མདོར། གཞན་དོན་རྗེས་དཔག་གི་
མཚན་ཉིད་འཆད་པའི་ཚིག་ཟུར་གྱི། རབ་གསལ་བྱེད་ཅེས་པའི་ཚིག་འདི་
ལས་འཕྲོས། འོ་ན། ཚད་མ་མདོར། གཞན་དོན་རྗེས་དཔག་གི་མཚན་ཉིད་
འཆད་པའི་ཚིག་ཟུར་དུ། རབ་གསལ་བྱེད་ཅེས་སྨོས་པ་ལ་༦༧བ) དགོས་པ་ཅི་
ཡོད་ཅེ་ན། དེ་ལྟར་སྨོས་པ་ལ་ཆོས་ཅན་དགོས་པ་ཡོད་དེ། སྒྲ་ནི་མི་རྟག་སྟེ་
བྱས་པའི་ཕྱིར། དཔེར་ན་བུམ་པ་བཞིན། བུམ་པ་བྱས་པ་དེ་བཞིན་དུ། སྒྲ་ཡང་
བྱས། དེའི་ཕྱིར་ན་སྒྲ་མི་རྟག་ཅེས་པའི་སྒྲུབ་ངག་དེ་སྒྲུབ་དངག་ཡང་དག་ཡིན་
པ་བཅད་པར་བྱ་བའི་ཆེད་ཡིན་པའི་ཕྱིར། འོ་ན། དེ་འདྲའི་སྒྲུབ་ངག་དེ་སྒྲུབ་
ངག་ཡང་དག་ཏུ་གང་ཟག་སུ་ཞིག་གིས་འདོད་པ་ཡིན་ཞེ་ན། རིགས་པ་ཅན་
པས་འདོད་པ་ཡིན་ལ། དེར་མ་ཟད་རིགས་པ་ཅན་པས་སྒྲུབ་ངག་དེའི་ཡན་
ལག་ལྔའི་ནང་ནས། དམ་བཅའ་བརྗོད་པའི་ཡན་ལག །སྒྲ་མི་རྟག་ཅེས་པའི
ངག་དེ། སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་གི་ཡན་ལག་ཏུ་འདོད
པ་ཡིན་ལ། དེ་འགོག་པར་བྱེད་པ་ལ། དོན་གྱིས་དོན་རྟོགས་ཕྱིར་དོན་ལ།

ཞེས་སོགས་བྱུང༌། འོ་ན། སྒྲུབ་ངག་དེའི་ཡན་ལག་ལྔའི་ནས། སྒྲ་མི་རྟག་ཅེས་
པའི་ངག་དེ་སྒྲ་མི་རྟག་པར་སྒྲུབ་པའི་སྒྲུབ་ངག་གི་ཡན་ལག་ཡིན་པ་གཙོ་བོར་
འགོག་ཅིང་ཡན་ལག་གཞན་རྣམས་གཙོ་བོར་མི་འགོག་པའི་རྒྱུ་མཚན་གང་ཞེ་
ན། རྒྱུ་མཚན་ཡོད་དེ། རིགས་པ་ཅན་པ་དེས་སྒྲུབ་ངག་དེའི་ཡན་ལག་ལྔའི་
ནང་ནས། དམ་བཅའ་བརྗོད་པའི་ཡན་ལག་སྒྲ་མི་རྟག་ཅེས་པའི་ངག་དེ། སྒྲུབ་
ངག་ཡང་དག་གི་ཡན་ལག་ཡིན་ནམ་སྙམ་པའི་དོགས་པ་ཤས་ཆེ་བས་ན་དེ་
གཙོ་བོར་འགོག་པ་ཡིན་པའི་ཕྱིར། འོ་ན། དེ་འགོག་ཚུལ་གང་ཞེ་ན། སྒྲ་མི་
རྟག་ཅེས་པའི་ངག་དེ་སྒྲ་མི་རྟག་པར་སྒྲུབ་པའི་སྒྲུབ་(༦༨ན) ངག་གི་ཡན་ལག་
མ་ཡིན་ཏེ། དེ་ཡིན་ན། སྒྲ་མི་རྟག་ཅེས་པའི་ངག་དང༌། སྒྲ་མི་རྟག་པར་སྒྲུབ་
པའི་གཏན་ཚིགས་རྣམ་དག་གཉིས། སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་
དག་ཡིན་དགོས་པ་ལས། དེ་གཉིས་དེ་སྒྲུབ་ཀྱི་སྒྲུབ་བྱེད་ཡང་དག་མ་ཡིན་པའི་
ཕྱིར། དེ་ཡང་མ་ཡིན་ཏེ། དེ་གཉིས་སྒྲ་མི་རྟག་པར་སྒྲུབ་ནུས་ཀྱི་ཚུལ་གསུམ་མ་
ཡིན་པའི་ཕྱིར། ཁྱབ་སྟེ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། སྒྲ་
མི་རྟག་པར་སྒྲུབ་ནུས་ཀྱི་ཚུལ་གསུམ་ཡིན་དགོས་པའི་ཕྱིར། ཞེས་འཆད་པར་
བྱེད་པ་ལ། དོན་གྱིས་དོན་རྟོགས་ཞེས་སོགས་རྐང་པ་བཞི་བྱུང་། དེ་ལྟར་བྱས་
པ་ལ་ཁོ་ན་རེ། སྒྲ་མི་རྟག་ཅེས་པའི་ངག་དེ་སྒྲུབ་བྱེད་ཡང་དག་ཏུ་སོང་བའི་
དུས་མེད་པར་ཐལ། དེ་སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་དག་མ་ཡིན་
པའི་ཕྱིར་ཞེ་ན། སྐྱོན་མེད་དེ། སྒྲ་མི་རྟག་ཅེས་པའི་ངག་དེ། ལྷས་སྦྱིན་ལས་
སྐྱེས་པའི་སྒྲ་མི་རྟག་ཅེས་པའི་ཚིག་རང་སྨྲ་བ་པོའི་གང་ཟག་གི་རྒྱུད་ལ་ཀུན་
སློང་གི་བསམ་པ་ཡོད་པར་སྒྲུབ་པའི་སྒྲུབ་བྱེད་ཡང་དག་ཡིན་པའི་ཕྱིར། ཞེས་
འཆད་པར་བྱེད་པ་ལ། ཕྱོགས་ཀྱི་ཚིག་དེ་སྨྲ་བ་པོའི། །ཞེས་སོགས་རྐང་པ་ཕྱེད་
དང་གསུམ་བྱུང་། འོ་ན། སྒྲ་མི་རྟག་ཅེས་པའི་ངག་དེ། སྒྲ་མི་རྟག་པར་སྒྲུབ་
པའི་རྟགས་ཡང་དག་མ་ཡིན་པའི་རྒྱུ་མཚན་གང་ཞེ་ན། དེ་དེ་སྒྲུབ་ཀྱི་རྟགས་

ཁྱོད་རང་གི་ལུགས་ལ། དེ་དེ་སྒྲུབ་ཀྱི་སྒྲུབ་ངག་མ་ཚང་བའི་སྐྱོན་ཅན་དེ་གང་
ཞེ་ན། བཞག་ཏུ་ཡོད་དེ། སྒྲ་མི་རྟག་པར་སྒྲུབ་(༧༠བ) པའི་ཚུལ་གསུམ་གང་
ཡང་མ་བརྗོད་པའི་སྒྲ་མི་རྟག་པར་སྒྲུབ་པའི་སྒྲུབ་ངག་དེ་ཡིན་ན། དེ་སྒྲུབ་ཀྱི་
སྒྲུབ་ངག་མ་ཚང་བའི་སྐྱོན་ཅན་ཡིན་དགོས་པའི་ཕྱིར། ཞེས་འཆད་པར་བྱེད་
པ་ལ། གསུམ་ལས་ཚུལ་གང་རུང་པ་ཉིད། །ཅེས་སོགས་རྐང་པ་གཉིས་བྱུང་།
རིགས་པ་ཅན་པས་ཕྱོགས་ཚིག་སྒྲུབ་ངག་ཡང་དག་གི་ཡན་ལག་ཏུ་ཁས་
བླངས་པ་དང་། བསྒྲུབ་བྱ་བརྗོད་པ་དམ་བཅའི་མཚན་ཉིད་དུ་ཁས་བླངས་པ་
ལ། ཁས་བླངས་ནང་འགལ་གྱི་སྐྱོན་ཡོད་ཚུལ་ཤུགས་ལ་བསྟན་ནས། སངས་
རྒྱས་པ་ལ་སྐྱོན་མེད་ཚུལ་དངོས་སུ་འཆད་པར་བྱེད་པ་ལ། བསྒྲུབ་བྱ་བརྗོད་
པར་དམ་བཅས་ནའང་། །ཞེས་སོགས་རྐང་པ་བཞི་བྱུང༌། འོ་ན། རིགས་པ་
ཅན་པ་ལ་སྐྱོན་ཡོད་ཚུལ་དེ་གང་ཞེ་ན། སྒྲ་མི་རྟག་པ་དེ་སྒྲ་མི་རྟག་པར་སྒྲུབ་
པའི་སྒྲུབ་བྱེད་ཡང་དག་གི་ཡན་ལག་ཏུ་ཐལ། སྒྲ་མི་རྟག་ཅེས་པའི་ངག་དེ་དེ་
སྒྲུབ་གྱི་སྒྲུབ་ངག་ཡང་དག་གི་ཡན་ལག་ཡིན་པའི་ཕྱིར། འདོད་ན། དེ་ཆོས་
ཅན། དེ་སྒྲུབ་གྱི་སྒྲུབ་བྱེད་ཡང་དག་གི་ཡན་ལག་མ་ཡིན་པར་ཐལ། དེ་སྒྲུབ་ཀྱི་
བསྒྲུབ་བྱ་ཡང་དག་ཡིན་པའི་ཕྱིར། མ་ཁྱབ་ཅེ་ན། འོ་ན། སྒྲ་མི་རྟག་པར་སྒྲུབ་
པའི་དཔེ་རྟགས་མ་གྲུབ་པ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
ཡིན་པར་ཐལ། དེ་སྒྲུབ་ཀྱི་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་སྒྲུབ་བྱེད་
ཡང་དག་གི་ཡན་ལག་མ་ཡིན་པས་མ་ཁྱབ་པའི་ཕྱིར། འདོད་ན། དཔེ་རྟགས་
མ་བརྗོད་པ་དེ་བསྒྲུབ་བྱ་བརྗོད་པ་ཡིན་པར་ཐལ། འདོད་པའི་ཕྱིར། འདོད་ན།
(༧༡ན) དེ་ཆོས་ཅན། དམ་བཅའ་བརྗོད་པ་ཡིན་པར་ཐལ། འདོད་པའི་ཕྱིར།
ཁྱབ་པ་ཁས་བླངས་བྱས་པ་ལ། ཁྱོད་རང་སངས་རྒྱས་པ་ལ་ཡང་སྒྲ་མི་རྟག་
པར་སྒྲུབ་པའི་དཔེ་རྟགས་མ་གྲུབ་པ་བརྗོད་པ་ཆོས་ཅན། བསྒྲུབ་བྱ་བརྗོད་པ་
ཡིན་པར་ཐལ། ཕྱི་རྒོལ་གྱིས་མ་གྲུབ་པ་ཅིག་བརྗོད་པ་ཡིན་པའི་ཕྱིར། འདོད

ཉིད་ཅེས་པའི་ཚིག་དང་པོར་སྨོས། དེའི་མཇུག་ཏུ་འདོད་ཚིག་སྨོས་ནས་རྒྱས་
བཤད་ཀྱི་སྐབས་སུ། དང་པོར་འདོད་པ་རྒྱས་པར་བཤད། དེའི་མཇུག་ཏུ་རང་
ཉིད་རྒྱས་པར་འཆད་པའི་རྒྱུ་མཚན་གང་ཞེ་ན། འདི་ལ་མཁས་གྲུབ་ཊིཀ་ཆེན་
གྱི་ལུགས་དང་། ལྷ་ཤཱཀ་གི་ལུགས་གཉིས། དང་པོ་མདོར་སྟན་གྱི་སྐབས་སུ་
རང་ཉིད་ཅེས་པའི་ཚིག་དང་པོར་སྨོས། དེའི་མཇུག་ཏུ་འདོད་(༧༤བ) པ་ཞེས་
པའི་ཚིག་སྨོས་པའི་རྒྱུ་མཚན་ཡོད་དེ། རང་ཉིད་ཅེས་པའི་ཚིག་དེ་ཁོ་ན་ཞེས་
པའི་ཚིག་དང་། ཚིག་གཞན་གྱིས་བར་མ་ཆོད་པར་བསྟན་པར་བྱ་བའི་ཆེད་
ཡིན་པའི་ཕྱིར། དེ་ལྟར་བསྟན་པ་ལ་དགོས་པ་ཡོད་དེ། རང་ཉིད་ཅེས་པའི་
ཚིག་ལ་བརྟེན་ནས་སྔ་རྒོལ་གྱི་ཁས་མ་བླངས་ཤིང་། བསྟན་བཅོས་མཁན་པོའི་
འདོད་པ་གཞན་དོན་བསྒྲུབ་བྱ་ཡང་དག་ཡིན་པ་གཅོད་ནུས་པ་པ་ང་ཡང་། རང་
ཉིད་ཅེས་པའི་ཚིག་དེ་ཁོ་ན་པ་ཞེས་པའི་ཚིག་དང་ཕྲད་པ་ལ་རག་ལས་པའི་
ཕྱིར། རྒྱས་བཤད་དེ་ལྟར་བྱེད་པའི་རྒྱུ་མཚན་ཡོད་དེ། འདོད་པ་ཞེས་པའི་ཚིག་
དེས་སྔ་རྒོལ་གྱི་མི་འདོད་པ་ཐམས་ཅད་གཞན་དོན་བསྒྲུབ་བྱ་ཡང་དག་ཡིན་
པ་གཅོད་ནུས་ལ། རང་ཉིད་ཅེས་པའི་ཚིག་དེས་གཙོ་བོར་སྔ་རྒོལ་གྱི་ཁས་མ་
བླངས་ཤིང་། བསྟན་བཅོས་མཁན་པོའི་འདོད་པ་གཞན་དོན་བསྒྲུབ་བྱ་ཡང་
དག་ཡིན་པ་གཅོད་ནུས་པས།། དང་པོ་དེ་ཁྱབ་ཆེ། ཕྱི་མ་དེ་ཁྱབ་ཆུང་བས་ན།
ཁྱབ་བྱེད་ཁེགས་ན་ཁྱབ་བྱ་ཁེགས་སླ་བ་ལ་དགོངས་ནས་དེ་ལྟར་བསྟན་པའི་
ཕྱིར། ལུགས་གཉིས་པ་ནི་རྒྱས་བཤད་དེ་ལྟར་བྱེད་པའི་རྒྱུ་མཚན་ཡོད་དེ།
འདོད་པ་རྒྱས་བཤད་ཀྱི་གཞུང་ལས། རང་ཉིད་རྒྱས་བཤད་ཀྱི་གཞུང་བརྗོད་
བྱ་མང་བའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། དེ་ལྟར་ཡང་ལྷ་དབང་
བློས། བརྗོད་པར་བྱ་བ་མང་བ་ཉིད། །ཅེས་དང་། ཤཱཀྱས། གལ་ཏེ་གོ་རིམས་
ལྡོག་པ་ལ་དགོས་པ་ཅི་ཞིག་ཡོད་ཅེ་ན། བརྗོད་པར་བྱ་བ་མང་བ་ཉིད་ཀྱིས་
ཞེས་(༧༥ན) བྱ་བ་སྨོས་ཏེ། ཞེས་གསུངས། འོ་ན། འདོད་པ་དང་རང་ཉིད་དང་

ཡིན་པའི་ཕྱིར་ཏེ། དེ་འདྲའི་ལུང་གི་ནང་ཚན་དུ་གྱུར་པའི་ཡིད་ལ་བརྟེན་
པའོ། །ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བར་རྟོགས་པའི་རྗེས་
དཔག་དེ། གཟུགས་འཛིན་ཡིད་མངོན་རྟོགས་པའི་ཚད་མ་ཡིན་པའི་ཕྱིར།
མཁས་པའི་དབང་པོ་ཁ་ཅིག་ན་རེ། ཆོས་དང་ཆོས་ཅན་གྱི་ཚོགས་དོན་གང་
ཞིག་རྟགས་ཡང་དག་ལ་བརྟེན་ནས་རྟོགས་པར་བྱ་བ་དེའི་མཚན་ཉིད་ཟེར་
ན། དེ་ལ་སྐྱོན་འཕེན་པ་ཁ་ཅིག་ན་རེ། སྒྲ་མཉན་བྱ་ཡིན་པ་ཆོས་ཅན།མཚོན་ངུ་
དེར་ཐལ། མཚན་ཉིད་དེའི་ཕྱིར། དང་པོ་གང་ཞིག །ཕྱི་མ་ཡིན་པའི་ཕྱིར། དང་
པོ་གྲུབ་སྟེ། ཆོས་དང་ཆོས་ཅན་གྱི་ཚོགས་དོན་ཡིན་ན། བསྒྲུབ་བྱ་ཡང་དག་
ཡིན་པས་མ་ཁྱབ་པའི་ཕྱིར། གཉིས་པ་གྲུབ་སྟེ། རྗེས་དཔག་གིས་རྟགས་ཡང་
དག་(༧༨ན) ལ་བརྟེན་ནས་རྟོགས་པར་བྱ་བ་ཡིན་པའི་ཕྱིར་ན་མ་ཁྱབ་སྟེ། འོ་
ན། རྟགས་ཡང་དག་ལ་བརྟེན་ནས་རྗེས་དཔག་གིས་རྟོགས་པར་བྱ་བ་ཡིན་ན།
དེ་ལ་བརྟེན་ནས་རྟོགས་པར་བྱ་བ་ཡིན་དགོས་པར་ཐལ། རྗེས་དཔག་གིས་དེ་
ལ་བརྟེན་ནས་རྟོགས་པར་བྱ་བ་ཡིན་ན། དེ་ལ་བརྟེན་ནས་རྟོགས་
ཡིན་དགོས་པའི་ཕྱིར། འདོད་ན། རྟགས་ཡང་དག་ལ་མ་བརྟེན་པར་རྟོགས་
པར་བྱ་བ་མེད་པར་ཐལ། འདོད་པའི་ཕྱིར། འདོད་ན། སངས་འཕགས་ཀྱིས་
དེ་ལ་མ་བརྟེན་པར་རྟོགས་པ་བྱ་བ་མེད་པར་ཐལ་ལོ། འདོད་མི་ནུས་ཏེ།
སངས་འཕགས་ཀྱིས་ཆོས་ཐམས་ཅད་དེ་ལ་མ་བརྟེན་པར་རྟོགས་པའི་ཕྱིར་ཏེ།
དེས་ཆོས་ཐམས་ཅད་རང་དབང་དུ་རྟོགས་པའི་ཕྱིར། ཡང་ཁོ་ན་རེ། སྒྲ་མེ་
རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་ན། སྒྲ་དང་སྒྲ་མི་རྟག་པའི་ཚོགས་
དོན་ཡིན་དགོས་པར་ཐལ། བསྒྲུབ་བྱ་ཡང་དག་ཡིན་ན། ཆོས་དང་ཆོས་ཅན་གྱི་
ཚོགས་དོན་ཡིན་དགོས་པའི་ཕྱིར་ན་མ་ཁྱབ། འདོད་ན་སྒྲ་རྟག་པ་མ་ཡིན་པ་
ཆོས་ཅན། དེར་ཐལ། དེའི་ཕྱིར། འདོད་ན། དངོས་པོ་ཡིན་པར་ཐལ། འདོད་
པའི་ཕྱིར་ཟེར་ན། འོ་ན། བསྒྲུབ་བྱ་ཡང་དག་ཡིན་ན། ཆོས་དང་ཆོས་ཅན་གྱི་

གཏན་ཚིགས་ལྟར་སྣང་ཡིན་དགོས་པར་ཐལ། དེ་སྒྲུབ་ཀྱི་རྟགས་སྦྱོར་རྣམ་
དག་གི་གཏན་ཚིགས་ཡིན་ན། དེ་སྒྲུབ་ཀྱི་གཏན་ཚིགས་ཡང་དག་ཡིན་དགོས་
པའི་ཕྱིར་ན་མ་ཁྱབ། འདོད་ན། (༨༠བ)བྱས་པ་ཆོས་ཅན། དེར་ཐལ། དེའི་
ཕྱིར། རྟགས་གྲུབ་སྟེ། གྲངས་ཅན་གྱིས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་
པའི་ཕྱིར། ཞེས་པའི་རྟགས་སྦྱོར་ལྟར་སྣང་གི་གཏན་ཚིགས་ཡིན་པའི ཕྱིར།
ཡང་ཁ་ཅིག་ན་རེ། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་
ཡང་དག་ཏུ་འགོད་པ་པོའི་སྔ་རྒོལ་ཡང་དག་མེད་པར་ཐལ། ཁྱོད་དེ་སྒྲུབ་ཀྱི་
རང་དོན་སྐབས་ཀྱི་རྟགས་ཡང་དག་ཡིན་པའི་ཕྱིར། ཁྱབ་སྟེ། སྒྲ་མི་རྟག་པར་
སྒྲུབ་པའི་རང་དོན་སྐབས་ཀྱི་རྟགས་ཡང་དག་འགོད་པ་དེ་དེ་སྒྲུབ་ཀྱི་སྔ་རྒོལ་
ཡང་དག་ལ་མི་ལྟོས་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྒྲུབ་ཀྱི་རང་དོན་
སྐབས་ཀྱི་རྟགས་ཡང་དག་དེ་ཁོ་རང་འགོད་པ་པོའི་གང་ཟག་གིས་ཁོ་རང་
འགོད་པ་སྐབས་སུ་བབ་པའི་གང་ཟག་ལ་བཀོད་པ་ཡིན་པའི་ཕྱིར། འདོང་མི་
ནུས་ཏེ། དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་ཡིན་པའི་ཕྱིར་ཟེེར་
ན། འོ་ན། བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་
དག་གི་གཏན་ཚིགས་སུ་འགོད་པ་པོའི་སྔ་རྒོལ་ཡང་དག་མེད་པར་ཐལ། ཁྱོད་
དེ་སྒྲུབ་ཀྱི་རང་དོན་སྐབས་ཀྱི་རྟགས་སྦྱོར་རྣམ་དག་གི་གཏན་ཚིགས་ཡིན་
པའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲ་ཆོས་ཅན། མི་རྟག་སྟེ། ཞེས་སོགས་
རང་དོན་སྐབས་ཀྱི་རྟགས་སྦྱོར་རྣམ་དག་གི་གཏན་ཚིགས་ཡིན་པའི་ཕྱིར།
བྱས་པ་ལ་ཁོ་ན་རེ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ན། དེ་སྒྲུབ་
ཀྱི་རང་དོན་སྐབས་ཀྱི་(༨༡ན) རྟགས་ཡང་དག་ཡིན་དགོས་པ་ཐལ། སྒྲ་མི་རྟག་
པར་སྒྲུབ་པའི་རང་དོན་སྐབས་ཀྱི་རྟགས་ཡང་དག་དང༌། གཅིག་ཤོས་གཉིས་
མི་འགལ་བའི་ཕྱིར་ན་མ་ཁྱབ། འདོད་ན། བྱས་པ་སྒྲ་མི་རྟག་པར་སྒྲུབ་པའི་
གཞན་དོན་སྐབས་ཀྱི་རྟགས་ཡང་དག་དུ་སོང་བའི་གང་ཟག་གི་ངོར། བྱས་པ་

ཆོས་ཅན། དེར་ཐལ། དེའི་ཕྱིར། འདོད་ན། དེ་དེ་སྒྲུབ་ཀྱི་གཞན་དོན་
སྐབས་ཀྱི་རྟགས་ཡང་དག་སོང་བའི་གང་ཟག་ཆོས་ཅན། ཁྱོད་དེ་སྒྲུབ་ཀྱི་རང་
དོན་སྐབས་ཀྱི་རྟགས་ཡང་དག་ཏུ་སོང་བའི་གང་ཟག་ཡིན་པར་ཐལ། ཁྱོད་དེ་
དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་གང་ཞིག །ཁྱོད་ཀྱི་ངོར་དེ་
དེ་སྒྲུབ་ཀྱི་རང་དོན་སྐབས་ཀྱི་རྟགས་ཡང་དག་ཡིན་པའིར་ཕྱིར། ཁ་ཅིག་ན་རེ།
སྒྲ་དང་མི་རྟག་པ་གཉིས་ཀ །སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
ཡིན་ཟེར་ན། མི་འཐད་པར་ཐལ། སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་
དེས། དེ་གཉིས་ཀ་ཚད་མས་ངེས་པའི་ཕྱིར། དེས་སྒྲ་ཡང་མི་རྟག་པ་དང་ཐ་
དད་དུ་ཚད་མས་ངེས། མི་རྟག་པ་ཡང་སྒྲ་དང་ཐ་དད་དུ་ཚད་མས་ངེས་པའི་
ཕྱིར། བྱས་པ་ལ་ཁོ་ན་རེ། བྱས་པ་མི་རྟག་པར་སྒྲུབ་པའི་ཕྱི་རྒོལ་ཡང་དག་དེས།
བྱས་པ་དང་མི་རྟག་པ་གཉིས་ཀ་ཚད་མས་ངེས་པར་ཐལ། སྒྲ་མི་རྟག་པར་
སྒྲུབ་པའི་ཕྱི་རྒོལ་ཡང་དག་གི་སྒྲ་དང་མི་རྟག་པ་གཉིས་ཀ་དེའི་ཕྱིར། རྟགས་
ཁས། འདོད་ན། དེས་བྱས་པ་དང་མི་རྟག་པ་གཉིས་ཀ་ཁོ་ཁོ་རང་དུ་ཚད་མས་
ངེས་པར་(༨༡བ)ཐལ། འདོད་པ་གང་ཞིག །དེ་གཉིས་ཁོ་ཁོ་རང་མ་ཡིན་པར་
སྒྲོ་འདོགས་པའི་སྒྲོ་འདོགས་དེ། དེ་གཉིས་ལ་སྒྲོ་འདོགས་པའི་སྒྲོ་འདོགས་
ཡིན་པའི་ཕྱིར་ན་མ་ཁྱབ། འདོད་ན། དེས་དེ་གཉིས་མི་རྟག་པར་ཚད་མས་
ངེས་པར་ཐལ། འདོད་པའི་ཕྱིར་། འདོད་ན། དེས་བྱས་པ་མི་རྟག་པར་ཚད་
མས་ངེས་པར་ཐལ་ལོ། །ཁ་ཅིག་ན་རེ། བྱས་པ་མི་རྟག་པར་སྒྲུབ་པའི་ཕྱི་རྒོལ་
ཡང་དག་དེས་བྱས་པ་དང་མི་རྟག་པ་གཉིས་ཀ་ཚད་མས་ངེས་པར་ཐལ། དེས་
དེ་གཉིས་ཀ་ཚད་མས་ངེས་པའི་ཕྱིར། ཁ་ཅིག །འདིར་མ་ཁྱབ་ཟེར། འདོད་ན།
དེས་བྱས་པ་དང་མི་རྟག་པའི་གཞི་མཐུན་ཚད་མས་ངེས་པར་ཐལ། འདོད་
པའི་ཕྱིར་ན་མ་ཁྱབ། འདོད་ན། དེས་བྱས་པ་མི་རྟག་པར་ཚད་མས་ངེས་པར་
ཐལ་ལོ་ཟེར་ན། འོ་ན་དེས་བྱས་པ་དང་མི་རྟག་པ་གཉིས་ཀ་ཡིན་པ་ཚད་མས་

ངེས་པར་ཐལ། དེས་མི་རྟག་པ་དང་བྱས་པ་གཉིས་ཀ་ཡིན་པ་ཚད་མས་ངེས་
པའི་ཕྱིར། དེས་མི་རྟག་པ་ཡིན་པ་བྱས་པར་ཚད་མས་ངེས་པའི་ཕྱིར། ཁ་ཅིག་
ན་རེ། སྒྲ་དང་མི་རྟག་པའི་གཞི་མཐུན་སྒྲ་མི་རྟག་པར་སྒྲུབ་པའི་བསྒྲུབ་བྱ་
ཡང་དག་ཡིན་ཟེར་ན། དེ་དེ་སྒྲུབ་ཀྱི་དངོས་ཀྱི་དེར་ཐལ། དམ་བཅའ་འཐད་
པ་གང་ཞིག །དེ་དེ་སྒྲུབ་ཀྱི་ཤུགས་ཀྱི་དེ་མ་ཡིན་པའི་ཕྱིར། འདོད་ན། དེ་ཆོས་
ཅན། དངོས་པོ་ཡིན་པར་ཐལ་ལོ། །འདོད་མི་ནུས་ཏེ། རྟོག་པས་སྒྲོ་འདོགས་
ཡིན་པའི་ཕྱིར་ཏེ། སྒྲ་ཆོས་འདི་དང་གཞི་མཐུན་ཉིད། ཡོད་པ་མིན་ཡང་ཇི་ལྟ་
བུ། །ཞེས་གསུངས་པའི་ཕྱིར། ཁ་ཅིག་ན་རེ། སྒྲ་མི་རྟག་པར་སྒྲུབ་པའི་
(༨༢ན) བསྒྲུབ་བྱ་ཡིན་ན། དངོས་པོ་ཡིན་པས་ཁྱབ་ཟེར་ན། སྒྲ་རྟག་པ་མ་ཡིན་
པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། རྟག་པ་མ་ཡིན་པ་དེ་དེ་
སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར་ཏེ། རྟག་པ་དང་དེ་དེ་
སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡིན་པའི་ཕྱིར། བྱས་པ་ཁོ་ན་རེ། སྒྲ་མི་
རྟག་པ་དེ་སྒྲ་རྟག་པ་མ་ཡིན་པར་སྒྲུབ་པའི་བསྒྲུབ་བྱ་ཡང་དག་ཏུ་ཐལ། སྐྲ་
རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་
ཕྱིར། འདོད་ན། སྒྲ་དང་མི་རྟག་པའི་ཚོགས་དོན་ཡང་དེ་སྒྲུབ་ཀྱི་དེར་ཐལ།
འདོད་པའི་ཕྱིར། འདོད་ན། སྒྲ་དང་རྟག་པ་མ་ཡིན་པའི་ཚོགས་དོན་དེ་ཡང་
དེ་སྒྲུབ་ཀྱི་དེར་ཐལ། འདོད་པའི་ཕྱིར། འདོད་ན། དེ་དེ་སྒྲུབ་ཀྱི་དངོས་ཀྱི་དེར་
ཐལ། འདོད་པའི་ཕྱིར། འདོད་ན། དེ་ཆོས་ཅན། མེད་དགག་ཏུ་ཐལ། འདོང་
པའི་ཕྱིར། ཁྱབ་སྟེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན་
མེད་དགག་ཡིན་དགོས་པའི་ཕྱིར་ན་མ་ཁྱབ། གཞན་ཡང་། བུམ་པ་རྟག་པ་ན་
ཡིན་པ་དེ། བུམ་པ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཏུ་ཐལ། སྒྲ་རྟག་
པ་མ་ཡིན་པ་ལ་དེའི་ཕྱིར། འདོད་ན། བུམ་པ་རྟག་པ་མ་ཡིན་པར་དམ་བཅས་
པའི་དམ་བཅའ་དེ། བུམ་པ་མི་རྟག་པར་དམ་བཅས་པའི་དམ་བཅའ་ཡིན་

པར་ཐལ། འདོད་པའི་ཕྱིར། འདོད་ན། བུམ་པ་རྟག་པ་མ་ཡིན་པར་ཁས་
བླངས་པའི་ཁས་བླངས་དེ། བུམ་པ་མི་རྟག་པར་ཁས་བླངས་པའི་ཁས་བླངས་
ཡིན་པར་ཐལ། འདོད་པའི་ཕྱིར། འདོད་ན། མདུན་གྱི་(༨༢བ) སྐྱེས་བུ་ལན་
འདེབས་པ་པོས། བུམ་པ་རྟག་པ་མ་ཡིན་པར་ཁས་བླངས་པའི་ཁས་བླངས་དེ།
དེས་དེ་མི་རྟག་པར་ཁས་བླངས་པའི་ཁས་བླངས་ཡིན་པར་ཐལ། འདོད་པའི་
ཕྱིར། འདོད་ན། དེས་བུམ་པ་རྟག་པ་མ་ཡིན་པར་ཁས་བླངས་པས་དེས་དེ་མི་
རྟག་པར་ཁས་བླངས་པར་སོང་བར་ཐལ། འདོད་པའི་ཕྱིར་ན་མ་ཁྱབ། འདོད་
ན། བུམ་པའི་དགག་གཞི་ཆོས་ཅན། དེས་དེ་མི་རྟག་པར་ཁས་བླངས་པར་ཐལ།
དེས་དེ་རྟག་པ་མ་ཡིན་པར་ཁས་བླངས་པའི་ཕྱིར། གཞན་ཡང་། བུམ་པ་རྟག་
པ་མ་ཡིན་པ་ཆོས་ཅན། ཁྱོད་ཚད་མས་ངེས་པའི་གང་ཟག་ཡིན་ན། བུམ་པ་མི་
རྟག་པ་ཚད་མས་ངེས་པའི་གང་ཟག་ཡིན་དགོས་པར་ཐལ། ཁྱོད་བུམ་པ་མི་
རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། འདོད་ན། བུམ་པས་
དག་པའི་ས་ཕྱོགས་ཀྱིས་སངས་འཕགས་ཆོས་ཅན། དེར་ཐལ། དེའི་ཕྱིར།
སངས་འཕགས་ཡིན་པའི་ཕྱིར། འདོད་མི་ནུས་ཏེ། བུམ་པ་མེད་པའི་ཕྱིར་ཏེ།
དེའི་དགག་གཞི་ཡིན་པའི་ཕྱིར། མ་གྲུབ་ན། དེ་དེ་ཡིན་པར་ཐལ། བུམ་པ་མེད་
པའི་སངས་འཕགས་དེའི་དགག་གཞི་ཡིན་པའི་ཕྱིར་ཏེ། བུམ་པ་མེད་པའི་
དངོས་པོ་དེའི་དགག་གཞི་ཡིན་པའི་ཕྱིར་ན་མ་ཁྱབ་སྟེ། བུམ་པ་རྟག་པ་ཆོས་
ཅན། ཁྱོད་ཚད་མས་ཁེགས་པའི་གང་ཟག་ཡིན་ན། བུམ་པ་མི་རྟག་པར་ཚད་
མས་ངེས་པའི་གང་ཟག་ཡིན་དགོས་པར་ཐལ་ལོ། །ཁྱོད་བུམ་པ་མི་རྟག་པར་
སྒྲུབ་པའི་རྟགས་ཡང་དག་གི་དགག་བྱ་ཡིན་པའི་ཕྱིར། འདོད་ན། བུམ་
(༨༣ན) པ་མེད་པའི་ས་ཕྱོགས་ཀྱིས་སངས་འཕགས་ཆོས་ཅན། དེར་ཐལ། དེའི་
ཕྱིར། སངས་འཕགས་ཡིན་པའི་ཕྱིར། འདོད་མི་ནུས་ཏེ། བུམ་པ་མེད་པའི་
ཕྱིར་ཏེ། དེའི་དགག་གཞི་ཡིན་པའི་ཕྱིར། ཁ་ཅིག་ན་རེ། སྒྲའི་རྟག་པ་མ་ཡིན་

པར་དུ་བྱས་པའི་གྲངས་ཅན་ཆོས་ཅན། དེར་ཐལ། དེའི་ཕྱིར། རྟགས་གྲུབ སྟེ།
རང་བློ་ཚད་མས་ངེས་པའི་གང་ཟག་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། བློ་ཚད་མས་ངེས་པའི་གང་ཟག་ཡིན་པའི་ཕྱིར། བྱས་པ་ལ་ཁོ་ན རེ།
མི་རྟག་པས་(༨༤བ) ཁྱད་པར་དུ་བྱས་པའི་སྒྲ་དང་། སྒྲས་ཁྱད་པར་དུ་བྱས་
པའི་དེ་གཉིས་རེ་རེ་ནས་སྒྲ་མི་རྟག་པར་སྒྲུབ་པའི་དེར་ཐལ། ཚོགས་པ་བསྒྲུབ་
བྱ་ཉིད་ཡིན་ན། །ཞེས་སོགས་རྐང་པ་ཕྱེད་དང་གསུམ་གསུངས་པའི་ཕྱིར་ན་མ་
ཁྱབ་སྟེ། ལུང་དེས་རིགས་པ་ཅན་པས་ཚོགས་པ་དང་ཚོགས་པ་ཅན་གཉིས་
གཅིག་ཏུ་ཁས་བླངས་པ་ལ། འོ་ན། སྒྲ་དང་མི་རྟག་པ་གཉིས་རེ་རེ་ནས་སྒྲ་མི་
རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། སྒྲ་དང་མི་རྟག་པའི་
ཚོགས་དོན་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པ་གང་ཞིག །ཚོགས་པ་དང་
ཚོགས་པ་ཅན་གཅིག་ཡིན་པའི་ཕྱིར། རྟགས་ཕྱི་མ་རིགས་པ་ཅན་པ་ལ་ཁས།
ཞེས་བསྟན་པ་ཡིན་ནོ། །དེ་ལྟར་མ་ཡིན་ན། ཁོ་རང་ལ། མི་རྟག་པས་ཁྱད་པར་
དུ་བྱས་པའི་བྱས་པ་དང་། བྱས་པས་ཁྱད་པར་དུ་བྱས་པའི་མི་རྟག་པ་གཉིས་
རེ་རེ་ནས། བྱས་པ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཏུ་ཐལ། ཚོགས་
པ་བསྒྲུབ་བྱ་ཉིད་ཡིན་ན། །ཞེས་གསུངས་པའི་ཕྱིར། འདོད་ན། མི་རྟག་པས་
ཁྱད་པར་དུ་བྱས་པའི་བྱས་པ་ཆོས་ཅན། ཁྱོད་ཚད་མས་ངེས་པའི་གང་ཟག་
ཡིན་ན། བྱས་པ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པར་
ཐལ། འདོད་པའི་ཕྱིར། འདོད་ན། མི་རྟག་པ་ཚད་མས་ངེས་ནས། བྱས་པ་ཚད་
མས་མ་ངེས་པའི་གང་ཟག་ཆོས་ཅན། དེར་ཐལ། དེའི་ཕྱིར། མི་རྟག་པ་བྱས་
པར་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། མི་རྟག་པ་མི་རྟག་པ ར་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་གྲུབ་མཐའ་ལ་ཁས།
རྟགས་གྲུབ་སྟེ། མི་རྟག་(༨༥ན) པ་ཚད་མས་ངེས་པའི་གང་ཟག་ཡིན་པའི་ཕྱིར།
རྣམ་བཅད་དང་ཡོངས་གཅོད་ཀྱི་དོན་ལ། ཁ་ཅིག་ན་རེ། ཚད་མ་མདོ་ལས།

མས་མ་གྲུབ་པར་ཐལ། ཁྱོད་དེ་སྐོར་ཀྱི་གཞན་དོན་བསྒྲུབ་བྱ་ཡང་དག་ཡིན་
པའི་ཕྱིར། འདོད་ན། དེ་འདྲའི་ཕྱི་རྒོལ་ཡང་དག་གིས་དེའི་ཚེ་ན་དེ་འདྲའི་
ཚོགས་དོན་ཚད་མས་གྲུབ་པར་ཐལ། དེའི་ཚེ་ན་དེ་འདྲའི་ཚོགས་དོན་ཡོད་
པའི་ཕྱིར། ཁ་ཅིག་ན་རེ། ཚད་མ་མདོར། དེའི་ཚིག་ཟུར་དུ་ཁོ་ན་ཞེས་པའི་
ཚིག་སྨོས་པ་ཆོས་ཅན། དགོས་པ་ཡོད་དེ། བསྒྲུབ་(༨༦བ) བྱ་ཡང་དག་ཡིན་ན།
སྒྲུབ་བྱེད་ཡང་དག་ཏུ་བཀོད་བཞིན་པ་མིན་པ་གཅིག་དགོས་སོ། །ཞེས་ཤེས་
པར་བྱ་བའི་ཆེད་ཡིན་པའི་ཕྱིར་ཟེར་ན། དུ་བ་ཡོད་པ་ཆོས་ཅན། དེར་ཐལ།
དེའི་ཕྱིར། དུ་བ་ཡོད་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། འདོད་
མི་ནུས་ཏེ། རྟགས་ཡང་དག་ཡིན་པའི་ཕྱིར། ཁ་ཅིག་ན་རེ། ཚད་མ་མདོར།
དེའི་ཚིག་ཟུར་དུ་རང་ཉིད་ཅེས་པའི་ཚིག་སྨོས་པ་ཆོས་ཅན། དགོས་པ་ཡོད་དེ།
སྦྱོར་བ་སྐོར་གཅིག་གི་གཞན་དོན་བསྒྲུབ་བྱ་ཡང་དག་ཡིན་ན། སྦྱོར་བ་སྐོར་
གཅིག་གི་སྔ་རྒོལ་ཡང་དག་གིས་ཁས་བླངས་པ་ཞིག་དགོས་སོ། །ཞེས་ཤེས་པར་
བྱ་བའི་ཆེད་ཡིན་པའི་ཕྱིར་ཟེར་ན། སྒྲ་མི་རྟག་པ་ཆོས་ཅན། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་གིས་ངག་ཏུ་ཁས་བླངས་པར་ཐལ།
དེ་སྐོར་གྱི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། འདོད་ན། སྒྲ་མི་
རྟག་པ་དེ་སངས་འཕགས་ཀྱིས་ངག་ཏུ་ཁས་བླངས་པར་ཐལ་ལོ། ། །འདོད་མི་
ནུས་ཏེ། དེས་དེ་ངག་མ་ཡིན་པར་ཁས་བླངས་པའི་ཕྱིར་ཏེ། དེས་དེ་ངག་མ་
ཡིན་པར་ཁས་བླངས་པའི་ཁས་བླངས་དེ་ཁས་བླངས་རྣམ་དག་ཡིན་པའི་ཕྱིར།
བྱས་པ་ལ་ཁོ་ན་རེ། སངས་འཕགས་ཀྱིས་སྒྲ་མི་རྟག་པ་ངག་ཏུ་ཁས་བླངས་
པར་ཐལ། དེས་དེ་ངག་ཏུ་སྨྲས་པའི་ཕྱིར་ན་མ་ཁྱབ་བོ། །
༈ རང་ལུགས་ལ། བསྒྲུབ་བྱ་ཡང་དག་ལ་མཚན་ཉིད། དབྱེ་བ། སྒྲ་བཤད་པ་
དང་གསུམ། དང་པོ། ཚད་མས་མ་བསལ་ཞིང་རྒོལ་བ་རྟོགས་ལྡན་གྱིས་བསྒྲུབ་
བྱ་ཡང་དག་ཏུ་ཁས་བླངས་པ་དེ་བསྒྲུབ་བྱ་ཡང་དག་གིས་མཚན་ཉིད་ཡིན། དེ་

གཞན་དོན་བསྒྲུབ་བྱ་ཡང་དག་ཏུ་མི་འདོད་པ་དང་། གཞན་དོན་བསྒྲུབ་བྱ་
ཡང་དག་གི་གཞི་མཐུན་པ་དེ་གཙོ་བོར་སེལ་བ་དེ་འདྲའི་གཞི་མཐུན་འཛིན་
པའི་རྟོག་པ་དེ་ཞར་ལ་སེལ་བ་ཡིན་ནོ། །མ་བསལ་བ་ཞེས་པའི་ཚིག་དེས། ཚད་
མས་བསལ་བ་དང་གཞན་དོན་བསྒྲུབ་བྱ་ཡང་དག་གི་གཞི་མཐུན་པ་དེ་གཙོ་
བོར་སེལ་ལ། དེ་འདྲའི་གཞི་མཐུན་འཛིན་པའི་རྟོག་པ་དེ་ཞར་ལ་སེལ་བ་ཡིན་
ནོ། །ལོག་རྟོག་སེལ་ཚུལ་ནི། ཁོ་ན་ཞེས་པའི་ཚིག་དེས་ད་ལྟ་སྒྲུབ་བྱེད་དུ་བཀོད་
ཅིང་། མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས་
གཞན་དོན་བསྒྲུབ་བྱ་ཡང་དག་ཏུ་(༨༨བ) འཛིན་པའི་ལོག་རྟོག་དེ་གཙོ་བོ྾་
སེལ་ཞིང་། དེ་རྣམས་གཞན་དོན་བསྒྲུབ་བྱ་ཡང་དག་ཡིན་པ་དེ་ཞར་ལ་སེལ།
རང་ཉིད་ཅེས་པའི་ཚིག་དེས། སྔ་རྒོལ་ཡང་དག་གི་ཁས་མ་བླངས་ཤིང་། སྒྲ་
རྟག་སྟོན་གྱི་བསྟན་བཅོས་མཁན་པོའི་འདོད་པ་དེ། སྒྲ་རྟག་པ་ནམ་མཁའི་
ཡོན་ཏན་ལ་སོགས་པ་གཞན་དོན་བསྒྲུབ་བྱ་ཡང་དག་ཏུ་འཛིན་པའི་ལོག་
རྟོག་གཙོ་བོར་སེལ་ཞིང་། དེ་གཞན་དོན་བསྒྲུབ་བྱ་ཡང་དག་ཡིན་པ་དེ་ཞར་
ལ་སེལ་བ་ཡིན་ནོ། །རིགས་སྒོ་ལས། མཚན་ཉིད་ཟུར་གཉིས་ལྡན་གསུངས་པ་
ནི་གཙོ་བོར་རིགས་མི་མཐུན་སེལ་བའི་ཕྱིར་དུ་གསུངས་སོ། །གཞན་དོན་
བསྒྲུབ་བྱ་ཡང་དག་གི་མཚན་ཉིད་དེ་ལ་ཁྱབ་ཆེ་བ་སེལ་བའི་ཕྱིར་དུ་ཁོ་ན་
ཞེས་པའི་ཚིག་སྨོས་པ་མི་འཐད་པར་ཐལ། རིགས་སྒོ་ལས། གཞན་དོན་བསྒྲུབ་
བྱ་ཡང་དག་གི་མཚན་ཉིད་དེ་ལ་ཁོ་ན་ཞེས་པའི་ཚིག་དངོས་སུ་མ་བྱུང་བའི་
ཕྱིར་ཞེ་ན། སྐྱོན་མེད་དེ། དེ་དངོས་སུ་མ་བྱུང་ཡང༌། རིགས་སྒོའི་འདོད་པ་
ཞེས་པའི་ཚིག་དེ་ལ་བརྟེན་ནས། ད་ལྟར་སྒྲུབ་བྱེད་དུ་བཀོད་ཅིང་། མ་འོངས་
པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས། གཞན་དོན་
བསྒྲུབ་བྱ་ཡང་དག་ཡིན་པ་གཅོད་ནུས་པའི་ཕྱིར། དེ་སྐད་དུ་ཡང་། འདོད་
རྐྱེན་འདིར་ནི་ཡན་ལག་མིན། །ཞེས་སོགས་རྐང་པ་བཞི་གསུངས། ཚད་མ་

མདོའི་འདོད་པ་ཞེས་པའི་ཚིག་དང་། རང་ཉིད་ཅེས་པའི་ཚིག་ཙམ་ལ་བརྟེན་
ནས། དེ་ལྟར་སྒྲུབ་བྱེད་དུ་བཀོད་ཅིང་། མ་འོངས་པ་ན་བསྒྲུབ་བྱར་འགྱུར་
རུང་གི་དཔེ་རྟགས་མ་གྲུབ་པ་རྣམས་གཞན་དོན་(༨༩ན) བསྒྲུབ་བྱ་ཡང་དག་
ཡིན་པ་གཅོད་མི་ནུས་ཏེ། དེ་ལྟར་གཅོད་མི་ནུས་པས། དེ་གཅོད་པའི་ཕྱིར་དུ་
ཁོ་ན་ཞེས་པའི་ཚིག་སྨོས་པ་ཡིན་ཏེ། དེ་སྐད་དུ་ཡང་། རང་ཉིད་འདོད་པ་
བརྗོད་པ་ཡིས། །ཞེས་གསུངས་སོ། །དེས་ན་རིགས་སྒོས། ཚད་མས་མ་བསལ་
ལ་བ་རྟོགས་ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་
པ་དེ་གཞན་དོན་བསྒྲུབ་བྱ་ཡང་དག་གི་མཚན་ཉིད་དང་། ཚད་མ་མདོས། ངོ
བོའི་དོན་སོགས་ཆོས་ལྔ་ཚང་བ་དེ་གཞན་དོན་བསྒྲུབ་བྱ་ཡང་དག་གི་མཚན་
ཉིད་དུ་བསྟན་ཀྱང་། ཚད་མས་མ་བསལ་ཞིང་རྒོལ་བ་རྟོགས་ལྡན་གྱིས་གཞན་
དོན་བསྒྲུབ་བྱ་ཡང་དག་ཏུ་ཁས་བླངས་པ་དེ་ཡིན་ན། ངོ་བོའི་དོན་སོགས་ཆོས་
ལྔ་ཚང་བ་ཡིན་པས་ཁྱབ་སྟེ། ངོ་བོའི་དོན་སོགས་ཆོས་ལྔ་ཚང་བའི་ལྡོག་ཕྱོགས་
དེ་ཡིན་ན། ཚད་མས་མ་བསལ་ཞིང་རྒོལ་བ་རྟོགས་ལྡན་གྱི་གཞན་དོན་སྒྲུབ་
བྱ་ཡང་དག་ཏུ་ཁས་བླངས་པ་མ་ཡིན་དགོས་པའི་ཕྱིར་ཏེ། བསྒྲུབ་བྱར་ཁས་
བླངས་ཕྱོགས་མཚན་ཉིད། །ཅེས་གསུངས་སོ། །འོ་ན། ད་ལྟར་སྒྲུབ་བྱེད་དུ་
བཀོད་ཅིང་། མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་
པ་རྣམས། གཞན་དོན་བསྒྲུབ་བྱ་ཡང་དག་ཏུ་འཛིན་པའི་ལོག་རྟོག་ཇི་ལྟར་
འབྱུང་སྙམ་ན། ཚད་མ་མདོར། ངོ་བོ་ཁོ་ན་བསྟན་བྱ་བ། །རང་ཉིད་འདོད་
འགྱུར་མ་བསལ་བ། །ཞེས་པ་དེ་ལ། འོ་ན། ད་ལྟར་སྒྲུབ་བྱེད་དུ་བཀོད་ཅིང་།
མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས་ཆོས་
ཅན། གཞན་དོན་བསྒྲུབ་བྱ་(༨༩བ) ཡང་དག་ཡིན་པར་ཐལ། སྔ་རྒོལ་ཡང་དག་
གིས་གཞན་དོན་བསྒྲུབ་བྱ་ཡང་དག་ཏུ་བསྟན་པར་བྱ་བ་ཡིན་པའི་ཕྱིར། མ་
ཁྱབ་ན། ངོ་བོ་ཁོ་ན་བསྟན་བྱ་བ། ཞེས་གསུངས་པར་འཐད་པར་བུད། མ་གྲུབ་

ན། དེ་ཆོས་ཅན། སྔ་རྒོལ་ཡང་དག་གི་དེར་ཐལ། མ་འོངས་པ་ན་སྔ་རྒོལ་ཡ་ང་
དག་གིས་བསྒྲུབ་བྱ་ཡང་དག་ཏུ་འདོད་རུང་ཡིན་པ་གང་ཞིག །བསྟན་བྱ་བ།
ཞེས་པའི་ཚིག་དེ་སྔར་བསྒྲུབ་བྱ་ཡང་དག་ཏུ་གྱུར་ཟིན་པ་དང་།ད་ལྟར་
བསྒྲུབ་བྱ་ཡང་དག་ཡིན་བཞིན་པ་དང༌། མ་འོངས་པ་ན་བསྒྲུབ་བྱ་ཡང་དག་
ཏུ་འགྱུར་རུང་གསུམ་ཀ་ལ་འཇུག་པའི་ཕྱིར་སྙམ་དུ་ལོག་རྟོག་དེ་ལྟར་འབྱུང་
བའི་ཕྱིར། འོ་ན་ད་ལྟ་སྒྲུབ་བྱེད་དུ་བཀོད་ཅིང་། མ་འོངས་པ་བསྒྲུབ་བྱར་གྱུར་
རུང་གི་དཔེ་རྟགས་མ་གྲུབ་པ་དེ་གང་ཞེ་ན། མ་འོངས་པ་ན་བསྒྲུབ་བྱར་
འགྱུར་རུང་ཞེས་པའི་བསྒྲུབ་བྱ་དེ་བསྒྲུབ་བྱ་ལྟར་སྣང་ལ་བྱེད་ན་ནི། སྒྲ་ཆོས་
ཅན། རྟག་སྟེ། མིག་ཤེས་ཀྱི་གཟུང་བྱ་ཡིན་པའི་ཕྱིར། དཔེར་ན་བློ་བཞིན་ཞེས་
བཀོད་པའི་ཚེ་ན་བློ་རྟག་པ་དང་། སྒྲ་མིག་ཤེས་ཀྱི་གཟུང་བྱ་ཡིན་པ་དེ། ད་ལྟ་
སྒྲུབ་བྱེད་དུ་བཀོད་ཅིང་། མ་འོངས་པ་ན་བསྒྲུབ་བྱར་གྱུར་རུང་གི་དཔེ་རྟགས་
མ་གྲུབ་པ་ཡིན་ཏེ། དེ་གཉིས་ད་ལྟར་སྒྲུབ་བྱེད་དུ་བཀོད་བཞིན་པ་ཡིན་ཞིང་།
མ་འོངས་པ་ན་བསྒྲུབ་བྱར་འགྱུར་རུང་བ་གང་ཞིག །བློ་རྟག་པ་ཡང་མ་ཡིན།
སྒྲ་མིག་ཤེས་ཀྱི་གཟུང་བྱ་ཡང་མ་ཡིན་པའི་ཕྱིར། དེའི་བསྒྲུབ་བྱ་དེ་བསྒྲུབ་བྱ་
ཡང་དག་ལ་བྱེད་ན་ནི། དཔྱོད་པ་པས། གྲངས་ཅན་གྱི་ངོར། སྒྲ་ཆོས་ཅན། མི་
རྟག་སྟེ། བྱས་(༩༠ན) པའི་ཕྱིར། དཔེར་ན་བུམ་པ་བཞིན་ཞེས་བཀོད་པའི་ཚེ་
ན། དཔྱོད་པ་པའི་ངོར་སྒྲ་བྱས་པ་དང་། གྲངས་ཅན་གྱི་ངོར་བུམ་པ་མི་རྟག་པ་
གཉིས་ལྟ་བུ་ལ་བྱེད་པ་ཡིན་ཏེ། མ་འོངས་པ་ན་དཔྱོད་པ་པའི་ངོར་སྒྲ་བྱས་པ་
བསྒྲུབ་བྱ་ཡང་དག་ཏུ་གྱུར་པ་ཡང་ཡོད། གྲངས་ཅན་གྱི་བུམ་པ་མི་རྟག་པ་
བསྒྲུབ་བྱ་ཡང་དག་ཏུ་གྱུར་པ་ཡང་ཡོད་པ་གང་ཞིག །དཔྱོད་པ་པས་སྒྲ་བྱས་
པར་ཚད་མས་མ་གྲུབ། གྲངས་ཅན་གྱི་བུམ་པ་མི་རྟག་པར་ཚད་མས་མ་གྲུང་
པའི་ཕྱིར། སྒྲ་བཤད་པ་ནི། སྒྲ་མི་རྟག་པ་དེ་ལ་བསྒྲུབ་བྱ་ཡང་དག་ཅེས་བརྗོད་
པའི་རྒྱུ་མཚན་ཡོད།དེ། སྒྲུབ་བྱེད་རྟགས་ཡང་དག་ལ་བརྟེན་ནས་བསྒྲུབ་པར་

ཆོས་ཅན། དེར་ཐལ། དེའི་ཕྱིར། ཟེར་ན། སྒྲ་རྟག་པ་མ་ཡིན་པ་དེ། སྒྲ་མི་རྟག་
པར་སྒྲུབ་པའི་བསྒྲུབ་བྱ་ཡང་དག་ཏུ་ཐལ། སྒྲ་རྟག་པ་དེ་དེ་སྒྲུབ་ཀྱི་དགག་བྱ་
ཡིན་པའི་ཕྱིར་ཏེ། རྟག་པ་དེ་དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡིན་
པའི་ཕྱིར་ཏེ། མི་རྟག་པ་དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་
ཕྱིར་རོ། །
༈ དེ་ནི་ལྟོས་ནས་ཆོས་དག་དང༌། །ཞེས་སོགས་རྐང་པ་གཉིས་གང་ལ
འཕྲོས་ན། འདོད་དོན་བརྗོད་(༩༡ན) ཅེས་པའི་སྐབས་སུ། སྒྲ་མི་རྟག་པར་སྒྲུབ་
པའི་གཞན་དོན་བསྒྲུབ་བྱ་ཡང་དག་ཡིན་ན། སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་གིས་དངོས་སུ་མ་བརྗོད་པ་ཅིག་དགོས་ཀྱང་། དེ་སྒྲུབ་ཀྱི་གཞན་
དོན་བསྒྲུབ་བྱ་ཡང་དག་ཏུ་འགྱུར་བ་ཅིག་ཡོད་དོ། །བྱས་པ་ལ། དེ་ལྟར་འགྱུར་
བ་ཅིག་ཡོད་པའི་རྒྱུ་མཚན་གང་ཞེ་ན། དེ་ལྟར་འགྱུར་བ་ཡོད་དེ། དཔེར་ན་
གྲངས་ཅན་གྱིས་སངས་རྒྱས་པའི་ངོར་མིག་སོགས་བདག་དོན་བྱེད་པར་སྒྲུབ་
འདོད་ནས། མིག་སོགས་ཆོས་ཅན། གཞན་དོན་བྱེད་དེ་འདུས་བསགས་ཡིན་
པའི་ཕྱིར། ཞེས་བཀོད་པའི་ཚེ་ན་གྲངས་ཅན་དེས་མིག་སོགས་གང་ཟག་གི་
བདག་དོན་བྱེད་པ་དེ། འདུས་བསགས་ཀྱིས་མིག་སོགས་གཞན་དོན་བྱེད་པར་
སྒྲུབ་པའི་བསྒྲུབ་བྱ་ཡང་དག་ཏུ་སངས་རྒྱས་པ་ལ་དངོས་སུ་མ་སྨྲས་ཀྱང །
དེའི་ཚེ་ན་གྲངས་ཅན་པས་མིག་སོགས་གང་ཟག་གི་བདག་དོན་བྱེད་པ་དེ་དེ
སྐོར་གྱི་བསྒྲུབ་བྱ་ཡང་དག་ཏུ་འདོད་པའི་དཔེ་འདི་བཞིན། ཞེས་འཆད་པར་
བྱེད་པ་ལ། མ་བརྗོད་ན་ཡང་འདོད་པས་ཁྱབ། །ཅེས་སོགས་རྐང་པ་གཉིས་
བྱུང༌། ཡང་རང་རེས། འདོད་དོན་བརྗོད་ཅེས་པའི་སྐབས་སུ། འདོད་ང་
ཞེས་པའི་ཚིག་ལ་བརྟེན་ནས་སྔ་རྒོལ་གྱི་བསྒྲུབ་བྱར་མི་འདོད་པ་ཐམས་ཅད་
གཞན་དོན་བསྒྲུབ་བྱ་ཡང་དག་ཡིན་པ་གཅོད་ནུས་པར་ཁས་བླངས་པ་ལ། འོ་
ན། ཚད་མ་མདོར། གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་

རྟག་པ་དེ་སྒྲ་མི་རྟག་པས་ཁྱད་པར་དུ་བྱས་པའི་དངོས་པོ་ཡོད་པར་སྒྲུབ་པའི་
ཆོས་ཅན་གྱི་ཁྱད་པར་ཡིན་པར་ཐལ། སྒྲ་རྟག་པ་དེ་སྒྲ་རྟག་པས་ཁྱད་པར་དུ་
བྱས་པའི་ཞེས་སོགས་ཀྱི་ཆོས་ཅན་གྱི་ཁྱད་པར་ཡིན་པའི་ཕྱིར། འདོད་ན། སྒྲ་
མི་རྟག་པ་དེ་སྒྲ་མི་རྟག་པས་ཁྱད་པར་དུ་བྱས་པའི་རྟགས་ཆོས་ཡོད་པར་སྒྲུབ་
པའི་ཆོས་ཅན་གྱི་ཁྱད་པར་ཡིན་པར་ཐལ། འདོད་པའི་ཕྱིར། འདོད་ན། དེ་
སྒྲུབ་ཀྱི་ཆོས་ཅན་གྱི་ཁྱད་པར་ཡོད་པར་ཐལ། འདོད་པའི་ཕྱིར་ན་མ་ཁྱབ།
འདོད་ན། དེ་སྒྲུབ་ཀྱི་ཆོས་ཅན་ཡོད་པར་ཐལ་ལོ་ཟེར་ན། ཁོ་རང་ལ། སྒྲ་མི་
རྟག་པ་དེ་སྒྲ་མི་རྟག་པས་ཁྱད་པར་དུ་བྱས་པའི་དངོས་པོ་ཡོད་པར་སྒྲུབ་པའི་
ཆོས་ཅན་གྱི་ཁྱད་པར་དུ་ཐལ། མི་རྟག་(༩༥ན) པ་དེ་མི་རྟག་པས་ཁྱད་པར་དུ་
བྱས་པའི་དངོས་པོ་ཡོད་པར་སྒྲུབ་པའི་ཆོས་ཅན་གྱི་ཁྱད་པར་ཡིན་པའི་ཕྱིར་
ཏེ། མི་རྟག་པས་ཁྱད་པར་དུ་བྱས་པའི་དངོས་པོ་ཞེས་པའི་ངག་དེས་དངོས་པོ་
ཡང་འཕངས། མི་རྟག་པ་ཡང་འཕངས་པའི་ཕྱིར། གཞན་ཡང་། སྒྲ་རྟག་པ་དེ་
སྒྲ་རྟག་པས་ཁྱད་པར་དུ་བྱས་པའི་ཞེས་སོགས་ཀྱི་ཆོས་ཅན་གྱི་ཁྱད་པར་ཡིན་
པར་ཐལ། སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བ་དེ་ལ་
བརྟེན་ནས་ལོངས་སྤྱོད་མི་འབྱུང་བས་ཁྱད་པར་དུ་བྱས་པའི་ཡན་ལག་ཅན་
རང་གི་ཡན་ལག་དང་རྫས་གཞན་དུ་སྒྲུབ་པའི་ཆོས་ཅན་གྱི་ཁྱད་པར་ཡིན་
པའི་ཕྱིར་ཏེ། དེ་སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བས་
ཁྱད་པར་དུ་བྱས་པའི་ཡན་ལག་ཅན་རང་གི་ཡན་ལག་དང་རྫས་གཞན་དུ་
དམ་བཅས་པའི་དམ་བཅའ་ཆོས་ཅན་གྱི་ཁྱད་པར་ཡིན་པའི་ཕྱིར་ཏེ། ངེ་
འདྲའི་དམ་བཅའ་དེ་ཆོས་ཅན་གྱི་ཁྱད་པར་ལ་ཚད་མས་གནོད་པའི་དམ་
བཅའ་ཡིན་པའི་ཕྱིར། བྱས་པ་ལ་ཁོ་ན་རེ། སྒྲ་རྟག་པ་དེ་དེས་ཁྱད་པར་དུ་བྱས་
པའི་དངོས་མེད་ཡོད་པར་སྒྲུབ་པའི་ཆོས་ཅན་གྱི་ཁྱད་པར་ཡིན་པར་ཐལ། དེ་
དེས་ཁྱད་པར་དུ་བྱས་པའི་དངོས་པོ་ཡོད་པར་སྒྲུབ་པའི་དེ་ཡིན་པའི་ཕྱིར།

པ་མ་ཡིན་པའི་ཡུལ་ཅན་གཞན་གྱི་དོན་བྱེད་པར་སྒྲུབ་པའི་སྒྲས་ཟིན་ལ་ཆོས་
ཀྱི་ཁྱད་པར་སྒྲུབ་པའི་འགལ་རྟགས་དང༌།ཞེ་འདོད་ལ་ཆོས་ཀྱི་ངོ་བོ་སྒྲུབ་
པའི་འགལ་རྟགས། གྲངས་ཅན་གྱིས་སངས་རྒྱས་པ་ལ། འདུས་པ་མ་ཡིན་པའི་
ཡུལ་ཅན་གྱི་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་
པའི་ཕྱིར། ཞེས་བཀོད་པའི་ཚེ་ན། འདུས་བསགས་དེ་འདུས་པ་མ་ཡིན་པའི་
ཡུལ་ཅན་གྱི་མིག་སོགས་གཞན་དོན་བྱེད་པར་སྒྲུབ་པའི་སྒྲས་ཟིན་ལ་ཆོས་ཀྱི་
ཁྱད་པར་སྒྲུབ་པའི་འགལ་རྟགས་དང༌། ཞེ་འདོད་ལ་ཆོས་ཀྱི་ངོ་བོ་སྒྲུབ་པའི་
འགལ་རྟགས། བྱེ་བྲག་པས་སངས་རྒྱས་པ་ལ། ནམ་མཁའ་དངོས་པོ་བ་ཆོས་
ཅན། རྟག་སྟེ། འདུས་མ་བྱས་ཡིན་པའི་ཕྱིར། ཞེས་བཀོད་པའི་ཚེ་ན། འདུས་
མ་བྱས་དེ་ནམ་མཁའ་དངོས་པོ་རྟག་པར་སྒྲུབ་པའི་ཆོས་ཅན་གྱི་ངོ་བོ་སྒྲུབ་
པའི་འགལ་རྟགས་ཡིན་ནོ། །ཟེར་ན། དང་པོ་ལ། དེ་ལྟར་བཀོད་པའི་ཚེ་ན་
འདུས་བསགས་ཆོས་ཅན། ཁྱོད་ཀྱི་རྟགས་ཀྱིས་མིག་སོགས་གཞན་དོན་བྱེད་
པར་སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་ངེས་པར་ཐལ། ཁྱོད་དེ་སྒྲུབ་ཀྱི་འགལ་
རྟགས་ཡིན་པའི་ཕྱིར། འདོད་ན། མིག་སོགས་བེམ་པོ་རྣམས་ཆོས་ཅན། གཞན་
དོན་མི་བྱེད་པར་ཐལ། དེའི་ཚེ་ན་འདུས་བསགས་ཡིན་པའི་ཕྱིར། ཁྱབ་བ་ཁས།
མ་གྲུབ་ན། དེའི་ཚེ་ན་དེ་ཆོས་ཅན། དེ་རྣམས་ཁྱོད་(༩༦བ) ཡིན་པར་ཐལ། ཁྱོད་
དེའི་སྟེང་དུ་འགོད་ཚུལ་དང་མཐུན་པར་གྲུབ་པའི་ཕྱིར། དེ་རྣམས་ཆོས་ཅན།
གཞན་དོན་བྱེད་པར་ཐལ། རང་འབྲས་སྐྱེད་པའི་བྱ་བ་བྱེད་པའི་ཕྱིར། གཞན་
ཡང་། དེའི་ཚེ་ན་འདུས་བསགས་ཆོས་ཅན། ཁྱོད་དང་གཞན་དོན་བྱེད་པའི་
གཞི་མཐུན་མེད་པར་ཐལ། ཁྱོད་མིག་སོགས་གཞན་དོན་བྱེད་པར་སྒྲུབ་པའི་
འགལ་རྟགས་ཡིན་པའི་ཕྱིར། འདོད་མི་ནུས་ཏེ། མིག་སོགས་བེམ་པོ་རྣམས།
ཁྱོད་དང་གཞན་དོན་བྱེད་པའི་གཞི་མཐུན་ཡིན་པའི་ཕྱིར། བྱས་པ་ལ་ཁོ་ན་རེ་
གོང་དུ་སྦྱོར་ལུགས་སྐྱོན་ཅན་ཡིན་ཏེ། དེའི་ཚེ་ན་མིག་སོགས་གང་ཟག་གི

གཞན་དོན་བྱེད་དེ། འདུས་བསགས་ཡིན་པའི་ཕྱིར། །ཞེས་བཀོད་པའི་ཚེ་ན།
མིག་སོགས་ཀྱི་ཁོངས་ནས་གྲངས་ཅན་གྱིས་འདོད་པའི་ཤེས་བྱ་ཉེར་གསུམ་
སྟོན་པས། གྲངས་ཅན་གྱིས་འདོད་པའི་ཤེས་བྱ་ཉེར་བཞི་པོ་དེ། དེའི་ཚེ་འདུས་
བསགས་ཀྱི་རྟགས་ཀྱིས་མིག་སོགས་གཞན་དོན་བྱེད་པར་སྒྲུབ་པའི་ཤེས་
འདོད་ཆོས་ཅན་དུ་འཛིན་པ་ཡིན་ཟེར་ན། འོ་ན་དེའི་ཚེ་ན་འདུས་བསགས་དེ་
གྲངས་ཅན་གྱིས་འདོད་པའི་ཤེས་བྱ་ཉེར་བཞི་པོའི་སྟེང་དུ་འགོད་ཚུལ་དང་
མཐུན་པར་གྲུབ་པར་ཐལ། དམ་བཅའ་འཐད་པའི་ཕྱིར། འདོད་ན། དེས་
འདོད་པའི་ཤེས་བྱ་ཉེར་བཞི་པོ་ཡོད་པར་ཐལ། འདོད་པའི་ཕྱིར། འདོད་ན།
དེས་འདོད་པའི་སྤྱི་གཙོ་བོ་ཡོད་པར་ཐལ། འདོད་ན། སྤྱི་གཙོ་བོ་ཡོད་པར་
ཐལ་ལོ། །ཁ་ཅིག་ན་རེ། གྲངས་ཅན་གྱིས་སངས་རྒྱས་པ་ལ་མིག་སོགས་
ཆོས་ཅན། ཞེས་བཀོད་པའི་ཚེ་ན་གྲངས་ཅན་དེས་མིག་སོགས་ཀྱི་ཁོངས་ནས་
དབང་པོ་ལྷག་མ་བཞི་སྟོན་པས། མིག་སོགས་དབང་པོ་ལྔ་ཙམ་དེའི་ཚེ་ན་
འདུས་བསགས་ཀྱི་རྟགས་ཀྱིས། ། མིག་སོགས་གཞན་དོན་བྱེད་པར་སྒྲུབ་པའི་
ཤེས་འདོད་ཆོས་ཅན་དུ་འཛིན་པ་ཡིན་ནོ་ཟེར་ན། འོ་ན། དེའི་ཚེ་ན་གྲངས་
ཅན་དེས་(༩༩ན) མིག་སོགས་དབང་པོ་ལྔ་ལས་གཞན་པའི་དོན་བྱེད་པར་སྒྲུབ་
པས། བདག་ཤེས་རིག་གི་སྐྱེས་བུའི་དོན་བྱེད་པར་སྒྲུབ་ནུས་པར་ཁས་ལེན་
པར་ཐལ། དམ་བཅའ་འཐད་པའི་ཕྱིར། འདོད་ན། དེའི་ཚེ་ན་གྲངས་ཅན་
དེས་ཤེས་བྱ་ལ་མིག་སོགས་དབང་པོ་ལྔ་དང༌། བདག་ཤེས་རིག་པའི་སྐྱེས་བུ་
དང་དྲུག་ཏུ་གྲངས་ངེས་པར་ཁས་ལེན་པར་ཐལ། འདོད་པའི་ཕྱིར། འདོད་ན།
དེས་ཤེས་བྱ་ལ་ཉི་ཤུ་རྩ་ལྔའི་གྲངས་ངེས་ཁས་མི་ལེན་པར་ཐལ་ལོ། །ཁ་ཅིག་ན་
རེ། གྲངས་ཅན་གྱིས་སངས་རྒྱས་པ་ལ་མིག་སོགས་ཆོས་ཅན། གཞན་དོན་བྱེད་
དེ། འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་ན། མིག་སོགས་ཀྱི་
ཁོང པ་ནས་གདགས་གཞི་དང་བཅས་པའི་ཤེས་བྱ་ཉེར་གསུམ་སྟོན་པས།

བསྟན་བཅོས་ཚད་མ་རྣམ་འགྲེལ་གྱི་ལེའུ་བཞི་པའི་མཐའ་དཔྱོད་མཁས་པའི་དབང་པོ།
དེ་སྒྲུབ་ཀྱི་འགལ་རྟགས་སུ་འགོད་ཡུལ་གྱི་གང་ཟག་ཡིན་ནོ་ཟེར་ན། འོ་ན་
གྲངས་ཅན་གྱིས་སངས་རྒྱས་པའི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར།
ཞེས་བཀོད་པའི་ཚེ་ན་གྲངས་ཅན་དེ་སངས་རྒྱས་པ་ལ་སྒྲ་མི་རྟག་པར་སྒྲུབ་
པའི་འགལ་རྟགས་སུ་འགོད་པ་པོའི་གང་ཟག་ཏུ་ཐལ། དམ་བཅའ་འཐད་
པའི་ཕྱིར། འདོད་ན། དེའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་འགལ་
རྟགས་ཡིན་པར་ཐལ། འདོད་པའི་ཕྱིར། འདོད་ན། སྒྲ་ཆོས་ཅན། མི་རྟག་སྟེ།
བྱས་པའི་ཕྱིར། ཞེས་བཀོད་པའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་འགལ་
རྟགས་ཡིན་པར་ཐལ། འདོད་པའི་ཕྱིར། འདོད་ན། གྲུབ་མཐའ་ལ་ཁས། ཁ་
ཅིག་ན་རེ། རྡུལ་དུ་མ་འདུས་ཤིང་བསགས་པ་དེ། འདུས་བསགས་ཀྱི་མཚན་
ཉིད་ཟེར་ན། ཤེས་པ་ཆོས་ཅན། མཚན་ཉིད་དེར་ཐལ། འདུས་བསགས་ཡིན་
པའི་ཕྱིར། རྟགས་གྲུབ་སྟེ། སྐད་ཅིག་མ་དུ་མ་འདུས་ཤིང་བསགས་པ་ཡིན་པའི་
ཕྱིར། འདོད་ན། བེམ་པོ་ཡིན་པར་ཐལ་ལོ། །
རང་ལུགས་བཞག་པ་ལ། འགལ་རྟགས་ལ་མཚན་ཉིད། དབྱེ་བ། སྒྲ་
བཤད་པ། གྲངས་ཅན་གྱི་ལུགས་བརྗོད་པ་དང་བཞི། དང་པོ་ནི། དེ་སྒྲུབ་ཀྱི་
ཕྱོགས་ཆོས་ཅན་གྱི་གཏན་ཚིགས་ལྟར་སྣང་ཡང་ཡིན། རང་ཉིད་ཀྱི་རྟགས་
ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པ་ཡང་ཡིན་པས་གཞི་མཐུན་པ་
དེ། དེ་(༡༠༡ན) སྒྲུབ་ཀྱི་འགལ་རྟགས་ཀྱི་མཚན་ཉིད་ཡིན། དེའི་མཚན་ཉིད་ཀྱི་
ཟུར་དུ་དེ་སྒྲུབ་ཀྱི་ཕྱོགས་ཆོས་ཞེས་སྨོས་པ་ལ་དགོས་པ་ཡོད་དེ། དེ་སྒྲུབ་ཀྱི་མ་
གྲུབ་པའི་གཏན་ཚིགས་རྣམས་དེ་སྒྲུབ་ཀྱི་འགལ་རྟགས་ཡིན་པ་བཅད་པའི་
ཆེད་ཡིན་པའི་ཕྱིར། དེའི་ཚིག་ཟུར་དུ་གཏན་ཚིགས་ལྟར་སྣང་ཞེས་སྨོས་པ་ལ་
དགོས་པ་ཡོད་དེ། དེ་སྒྲུབ་ཀྱི་རྟགས་ཡང་དག་རྣམས་དེ་སྒྲུབ་ཀྱི་འགལ་རྟགས་
ཡིན་པ་བཅད་པའི་ཆེད་ཡིན་པའི་ཕྱིར། དེའི་མཚན་ཉིད་ཀྱི་ཟུར་དུ་རང་ཉིད་
ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་ཅི་ལོག་ཏུ་ངེས་པ་ཞེས་སྨོས་པ་ལ་

དགོས་པ་ཡོད་དེ། དེ་སྒྲུབ་ཀྱི་མ་ངེས་པའི་གཏན་ཚིགས་རྣམས་དེ་སྒྲུང་ཀྱི་
འགལ་རྟགས་ཡིན་པ་བཅད་པའི་ཆེད་ཡིན་པའི་ཕྱིར། གཉིས་པ་དབྱེ་བ་ནི།
འགལ་རྟགས་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། ཆོས་ཀྱི་ངོ་བོ་སྒྲུབ་པའི་
འགལ་རྟགས། ཆོས་ཀྱི་ཁྱད་པར་སྒྲུབ་པའི་འགལ་རྟགས། ཆོས་ཅན་གྱི་ཁྱད་
པར་སྒྲུབ་པའི་འགལ་རྟགས། ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ངང་
བཞི། མཚན་གཞི་རིམ་བཞིན་བཟུང་ན། སྒྲ་ཆོས་ཅན། རྟག་སྟེ། བྱས་པའི་ཕྱིར།
ཞེས་བཀོད་པའི་ཚེ་ན། བྱས་པ་སྒྲ་རྟག་པར་སྒྲུབ་པའི་དང་པོ་ཡིན། གྲངས་
ཅན་གྱིས་སངས་རྒྱས་པ་ལ་མིག་སོགས་ཆོས་ཅན། འདུས་པ་མ་ཡིན་པའི་ཡུལ་
ཅན་གཞན་གྱི་དོན་བྱེད་དེ། འདུས་བསགས་ཡིན་པའི་ཕྱིར། ཞེས་བཀོད་པའི་
ཚེ་ན་འདུས་བསགས་དེ། མིག་སོགས་འདུས་པ་མ་ཡིན་པའི་ཡུལ་ཅན་གཞན་
གྱི་དོན་བྱེད་པར་སྒྲུབ་(༡༠༡བ) པའི་གཉིས་པ་ཡིན། གྲངས་ཅན་གྱིས་སངས་
རྒྱས་པ་ལ་འདུས་པ་མ་ཡིན་པའི་ཡུལ་ཅན་གྱི་མིག་སོགས་ཆོས་ཅན། གཞན་
དོན་བྱེད་དེ། འདུས་བསགས་ཡིན་པའི་ཕྱིར། ཞེས་བཀོད་པའི་ཚེ་ན། འདུས་
བསགས་དེ། འདུས་པ་མ་ཡིན་པའི་ཅན་ཡུལ་མིག་སོགས་གཞན་དོན་བྱེད་
པར་སྒྲུབ་པའི་གསུམ་པ་ཡིན། བྱེ་བྲག་པས་སངས་རྒྱས་པ་ལ།ནམ་མཁའ་
དངོས་པོ་པ་ཆོས་ཅན། རྟག་སྟེ། འདུས་མ་བྱས་ཡིན་པའི་ཕྱིར། ཞེས་བཀོད་
པའི་ཚེ་ན། འདུས་མ་བྱས་དེ་ནམ་མཁའ་དངོས་པོ་པ་རྟག་པར་སྒྲུབ་པའི་བཞི་
པ་ཡིན་ནོ། །གསུམ་པ་སྒྲ་བཤད་པ་ནི། བྱས་པ་ལ་སྒྲ་རྟག་པར་སྒྲུབ་པའི་དེ་
ལྟར་བརྗོད་པའི་རྒྱུ་མཚན་ཡོད་དེ། དེ་རྟག་པ་དང་འགལ་བའི་གཏན་ཚིགས་
ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། བཞི་པ་གྲངས་ཅན་གྱི་
ལུགས་བརྗོད་པ་ལ། གྲངས་ཅན་གྱིས་ཤེས་བྱ་ལ་ཉི་ཤུ་རྩ་ལྔའི་གྲངས་ངེས་
འདོད་ཚུལ་དང་གྲངས་ཅན་གྱིས་ཐར་པ་འདོད་ཚུལ་གཉིས། དང་པོ་རྩི།
གྲངས་ཅན་གྱིས། ཤེས་བྱ་ལ་ཉི་ཤུ་རྩ་ལྔའི་གྲངས་ངེས་འདོད་པ་ཡིན་ལ། ཉི་ཤུ་

གང་ཟག་བདག་གི་དོན་བྱེད་དེ། (༡༠༢བ) འདུས་བསགས་ཡིན་པའི་ཕྱིར།
ཞེས་བཀོད་ན། སངས་རྒྱས་པས་འགལ་ཁྱབ་ལ་འབུད་དོགས་ནས། མིག་
སོགས་ཆོས་ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར། དཔེར་
ན་མལ་ཆ་དང་སྟན་བཞིན་ཞེས་བརྗོད། དེས་ན་འདིའི་ཁྱབ་པ་ནི། སངས་རྒྱས་
པ་དང་གྲངས་ཅན་པ་གཉིས་ཀས་མཐུན་དཔེའི་སྟེང་དུ་གྲུབ་པར་ཁས་ལེན།
འདིའི་རྟགས་སྒྲུབ་པ་ལ་བློ་བདེ་ཆོས་ཅན། སེམས་མེད་བེམ་པོ་ཡིན་ཏེ། སྐྱེ་
འཇིག་ཅན་ཡིན་པའི་ཕྱིར་ཞེས་བཀོད། འདི་ལ་བརྟེན་ནས་བློ་བདེ་སེམས་
མེད་བེམ་པོར་གྲུབ། དེ་གྲུབ་པས་ན་མིག་སོགས་བེམ་པོ་གཞན་རྣམས་སེམས་
མེད་བེམ་པོར་གྲུབ། དེ་གྲུབ་པས་ན། དེ་རྣམས་རྡུལ་དུ་མ་འདུས་ཤིང་བསགས་
པ་ཡིན་སྙམ་དུ་འགོད་པ་ཡིན་ནོ། །དེས་ན་གྲངས་ཅན་པས་མིག་སོགས་ཀྱི་
ཁོངས་ནས་ཤེས་བྱ་ཉེར་བཞི་སྟོན་པར་འདོད་ནས། ངག་ཏུ་མིག་སོགས་ཆོས་
ཅན། གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་འགོད་པ་ཡིན་
ནོ། །གཉིས་པ། གྲངས་ཅན་གྱིས་ཐར་པ་འདོད་ཚུལ་ནི། དེ་ཡང་སོ་སྐྱེས་ཇ་
མལ་པ་རྣམས། སྤྱི་གཙོ་བོ་དང་རྣམ་པར་ཤེས་པ་གཉིས་གཅིག་ཏུ་འཁྲུལ་བ་འ ་
བརྟེན་ནས་སྤྱི་གཙོ་བོས་རྣམ་འགྱུར་གྱི་སྤྲུལ་པ་སྣ་ཚོགས་སྤྲུལ་ཏེ། བདེ་བ་དང་
སྡུག་བསྔལ་སྣ་ཚོགས་མྱོངས་ནས་འཁོར་བར་འཁྱམས་པ་ཡིན་ལ་མངོན་ཤེས་
མཁན་གྱི་རྣལ་འབྱོར་བ་དེས་སྤྱི་གཙོ་བོ་དང་རྣམ་པར་ཤེས་པ་གཉིས་ཐ་དད་
དུ་ཤེས། དེ་ལ་བརྟེན་ནས། སྤྱི་གཙོ་བོའི་རྣམ་འགྱུར་དེ་སྤྱི་གཙོ་བོའི་ངང་ཚུལ་
དུ་བྱས་ནས་སྤྱི་གཙོ་བོ་རྐྱང་པ་ལ་བལྟས་པ་ན། ནམ་ཞིག་གི་ཚེ་ན་སྤྱི་གཅོ་
(༡༠༣ན) བོ་དེ་ཡང་ནམ་མཁར་འཇའ་ཡལ་བ་བཞིན་དུ་སོང་ཞིང་། རྣམ་པར་
ཤེས་པ་འབའ་ཞིག་གནས་པ་དེའི་ཚེ་ཐར་པ་ཐོབ་པ་ཡིན་ནོ། །ཞེས་ཟེར། དེ
བཞིན་དུ་དེང་སང་གི་ཕྱག་ཆེན་པ་འགའ་ཞིག་གིས་ཀྱང་སོ་སྐྱེས་ཐ་མལ་པ་
རྣམས་རྣམ་རྟོག་ཆོས་སྐུར་ངོ་མ་ཤེས་པ་ལ་བརྟེན་ནས། བདེ་བ་དང་སྡུག

ཉིད་ཡོད་པའི་ཕྱིར། གཞན་ཡང་། དེའི་མཚན་གཞི་ཡོད་དེ། སྒྲ་རྟག་པར་སྒྲུབ་
པ་ལ་བྱས་པ་འགལ་རྟགས་ཡིན་པའི་ཕྱིར་རོ། །ཡང་ཁོ་ན་རེ། སྒྲ་རྟག་པར་སྒྲུབ་
པ་ལ་བྱས་པ་དེ་སྒྲུབ་ཀྱི་འགལ་རྟགས་ཡིན་ན། བྱས་པ་དེ་སྒྲུབ་ཀྱི་རྟགས་ཡང་
དག་མ་ཡིན་དགོས་པར་ཐལ། དེ་སྒྲུབ་ཀྱི་འགལ་རྟགས་ཡིན་ན། དེ་སྒྲུབ་ཀྱི་
རྟགས་ཡང་དག་མ་ཡིན་དགོས་པའི་ཕྱིར། འདོད་ན། བྱས་པ་ཆོས་ཀྱི་ངོ་བོ་
སྒྲུབ་པའི་རྟགས་ཡང་དག་མ་ཡིན་པར་ཐལ། སྒྲ་རྟག་སྒྲུབ་ལ་དེ་སྒྲུབ་ཀྱི་འགལ་
རྟགས་ཡིན་པའི་ཕྱིར། ཁྱབ་པ་ཁས་ཟེར་ན། ཆོས་དེ་ལ་གཤོག་མཚམས་མ་ཚང་
བ་ཡིན་པས་མི་འགྲིག་གོ །གཞན་ཡང་། སྒྲ་རྟག་སྒྲུབ་ལ་བྱས་པ་སྒྲ་རྟག་པར་
བ་(༡༠༤ན) པའི་འགལ་རྟགས་སུ་ཐལ། སྒྲ་རྟག་སྒྲུབ་ལ་དེ་འགལ་རྟགས་
ཡིན་པའི་ཕྱིར། འདོད་ན། དེ་སྒྲུབ་ལ་བྱས་པ་ཆོས་ཅན། སྒྲ་རྟག་པ་མ་ཡིན་
པར་སྒྲུབ་པའི་རྟགས་ཡང་དག་ཏུ་ཐལ། འདོད་པའི་ཕྱིར་ན་ཆོས་ཅན་སྐྱོན་
ཅན་ཡིན་ནོ། །འདོད་ན། རྟགས་ཡང་དག་ཏུ་ཐལ། འདོད་པའི་ཕྱིར་དང །
གཞན་ཡང་། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་
དེ་ཆོས་ཀྱི་ངོ་བོ་སྒྲུབ་པའི་རྟགས་སྦྱོར་རྣམ་དག་ཏུ་ཐལ། བྱས་པ་ཆོས་ཀྱི་ངོ་ངོ་
སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། སྒྲ་ཆོས་ཅན། རྟག་སྟེ།
བྱས་པའི་ཕྱིར། ཞེས་པའི་རྟགས་སྦྱོར་དེ་ཆོས་ཀྱི་ངོ་བོ་སྒྲུབ་པའི་འགལ་རྟགས་
ཀྱི་རྟགས་སྦྱོར་ཡིན་པར་ཐལ། བྱས་པ་སྒྲ་རྟག་པར་སྒྲུབ་པའི་འགལ་རྟགས་
ཡིན་པའི་ཕྱིར། འདོད་ན། ཆོས་ཀྱི་ངོ་བོ་ཆོས་ཅན། ཁྱོད་སྒྲུབ་པའི་རྟགས་ཡང་
དག་གི་རྟགས་སྦྱོར་མེད་པར་ཐལ། ཁྱོད་སྒྲུབ་པའི་འགལ་རྟགས་ཀྱི་རྟགས་
སྦྱོར་ཡོད་པའི་ཕྱིར་ན་ཆོས་ཅན་སྐྱོན་ཅན་ཡིན་ནོ། །དེ་ལྟར་མ་ཡིན་ན། རང་གི་
བསྒྲུབ་བྱ་ཆོས་ཅན། ། ཁྱོད་སྒྲུབ་པའི་རྟགས་ཡང་དག་གི་དེར་ཐལ། དེའི་ཕྱིར
མ་གྲུབ་ན། རང་གི་བསྒྲུབ་བྱ་སྒྲུབ་པའི་འགལ་རྟགས་ཀྱི་རྟགས་སྦྱོར་ཡོད་པར
ཐལ། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་པའི་རྟགས་སྦྱོར་དེ་དེ་ཡིན

པའི་ཚེ་ན། འདུས་བསགས་ཆོས་ཅན། ཐལ་ཕྱིར། འདོད་ན་སངས་རྒྱས་པའི་
ངོར་གྲངས་ཅན་གྱིས་མིག་སོགས་ཆོས་ཅན། ཞེས་བཀོད་པའི་ཚེ་ན་འདུས་
བསགས་ཆོས་ཅན། འགལ་རྟགས་ཡིན་པར་ཐལ། ཕྱོགས་ཆོས་ཅན་གྱི་གཏན་
ཚིགས་ལྟར་སྣང་གང་ཞིག་མ་ངེས་པའི་གཏན་ཚིགས་མ་ཡིན་པའི་ཕྱིར། དང་
པོ་གྲུབ་སྟེ། ཕྱོགས་ཆོས་གང་ཞིག །རྟགས་ཡང་དག་མ་ཡིན་པའི་ཕྱིར། དང་པོ་
གྲུབ་སྟེ། མིག་སོགས་གང་ཟག་གི་བདག་གི་དོན་བྱེད་པར་སྒྲུབ་པའི་ཕྱོགས་
ཆོས་ཡིན་པའི་ཕྱིར་ཏེ། དེ་སྒྲུབ་ཀྱི་འགལ་རྟགས་ཡིན་པའི་ཕྱིར། ཁ་ཅིག་ན་རེ།
གྲངས་ཅན་གྱིས་སངས་རྒྱས་པ་ལ་མིག་སོགས་ཆོས་ཅན། གཞན་དོན་བྱེད་
ཞེས་བཀོད་པའི་ཚེ་ན་གྲངས་ཅན་དེས། དེ་འདུས་བསགས་ཡིན་པའི་ཕྱིར།
འདུས་བསགས་མིག་སོགས་གང་ཟག་གི་བདག་དོན་བྱེད་པར་སྒྲུབ་པའི་
འགལ་རྟགས་སུ་འགོད་པ་པོའི་གང་ཟག་ཡིན་ཟེར་ན། འོ་ན་དེའི་ཚེ་ན་འདུས་
(༡༠༦ན) བསགས་མིག་སོགས་གང་ཟག་གི་བདག་དོན་བྱེད་པར་སྒྲུབ་པའི་
འགལ་རྟགས་སུ་སོང་བའི་སངས་རྒྱས་པ་ཡོད་པར་ཐལ། དེའི་ཚེ་ན་གྲངས་
ཅན་དེ། འདུས་བསགས་མིག་སོགས་གང་ཟག་གི་བདག་དོན་བྱེད་པར་སྒྲུབ་
པའི་འགལ་རྟགས་སུ་འགོད་པ་པོའི་གང་ཟག་ཡིན་པའི་ཕྱིར། འདོད་ན། དེའི་
ཚེ་ན་དེ་སྒྲུབ་ཀྱི་འགལ་རྟགས་སུ་སོང་བའི་སངས་རྒྱས་པའི་ངོར་མིག་སོགས་
ཆོས་ཅན། གང་ཟག་གི་བདག་དོན་བྱེད་དེ། འདུས་བསགས་ཡིན་པའི་ཕྱིར།
ཞེས་པའི་རྟགས་སྦྱོར་བཀོད་པར་ཐལ། འདོད་པའི་ཕྱིར། འདོད་ན། གྲངས་
ཅན་གྱིས་སངས་རྒྱས་པའི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་
བཀོད་པའི་ཚེ་ན། བྱས་པ་སྒྲ་རྟག་པར་སྒྲུབ་པའི་འགལ་རྟགས་སུ་སོང་བའི་
སངས་རྒྱས་པའི་ངོར་སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་པའི་རྟགས་
སྦྱོར་བཀོད་པར་ཐལ་ལོ། །འདོད་ན་དེའི་ཚེ་ན། སྒྲ་ཆོས་ཅན། རྟག་སྟེ་བྱས་
པའི་ཕྱིར། ཞེས་པའི་རྟགས་སྦྱོར་བཀོད་པར་ཐལ་ལོ། །འདོད་ན། བཀོད་ཚེ་མ་

པའི་ཕྱིར་ཏེ། བར་སྲིད་པ་དེ། དེ་ཡིན་པའི་ཕྱིར་ཏེ། བར་སྲིད་པའི་ལུས་དེ།
བར་སྲིད་པའི་སེམས་དང་རྫས་གཅིག་ཡིན་པའི་ཕྱིར་ཏེ། བར་སྲིད་པའི་ལུས་
དེ། ཡིད་ལུས་ཡིན་པའི་ཕྱིར་ཏེ་བར་སྲིད་པ་དེ་ཡིད་ལུས་ཅན་གྱི་གང་ཟག་
ཡིན་ཏེ། ཡིད་ལུས་ཅན་གྱི་གང་ཟག་ཡོད་པའི་ཕྱིར། གཞན་ཡང་། བར་སྲིད་
པའི་ལུས་དེ་རྡུལ་དུ་གྲུབ་པར་ཐལ། དེ་ཡིད་ལུས་མ་ཡིན་པའི་ཕྱིར། འདོད་ན།
དེ་ཐོགས་བཅས་ཡིན་པར་ཐལ་ལོ། །འདོད་མི་ནུས་ཏེ། འགའ་ཞིག་ལ་ལར་
ཐོགས་མེད་དེ། །ཆུ་བཞིན་གསེར་ལ་དངུལ་ཆུ་བཞིན། །ཞེས་གསུངས་པའི་ཕྱིར།
བྱས་པ་ལ་ཁོ་ན་རེ། ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཡོད་
པར་ཐལ། ལུས་སེམས་རྫས་གཅིག་པའི་དེའི་ལུས་ཡོད་པའི་ཕྱིར་ན་མ་ཁྱབ།
འདོད་ན། ཆ་མེད་ཡོད་པར་ཐལ་ལོ། འདོད་ན། སེམས་ཙམ་པ་དེས་ལུས་
སེམས་ཆ་མེད་རྫས་གཅིག་པའི་སྐྱེས་བུའི་ལུས་ཁས་ལེན་པར་ཐལ། དེས་ལུས་
སེམས་རྫས་གཅིག་པའི་སྐྱེས་བུའི་ལུས་ཁས་ལེན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། དེའི་སྐྱེས་བུའི་ལུས་དང་དེའི་སེམས་གཉིས་བདག་ཉིད་གཅིག་
པར་ཁས་ལེན་པའི་ཕྱིར་ཏེ། དེས་དེའི་ལུས་དེའི་སེམས་ཀྱི་བདག་ཉིད་དུ་ཁས་
ལེན་པའི་ཕྱིར། བྱས་པ་ལ་ཁོ་(༡༠༨ན) ན་རེ་སེམས་ཙམ་པས་ཁྱི་རྒན་རྒྱ་བོའི་
ལུས་སེམས་རྫས་གཅིག་ཏུ་ཁས་ལེན་པར་ཐལ། དེས་སྐྱེས་བུའི་ལུས་སེམས་
རྫས་གཅིག་ཏུ་ཁས་ལེན་པའི་ཕྱིར་ན་མ་ཁྱབ། འདོད་མི་ནུས་ཏེ། དེས་དེའི
ལུས་དེ་ལུས་རགས་པར་ཁས་ལེན་པའི་ཕྱིར། ཁ་ཅིག་ན་རེ། གང་ཟག་ཡིན་ན།
རང་གི་སྐྱེ་བ་སྔ་ཕྱི་ཡོད་པས་ཁྱབ་ཟེར་ན། སངས་འཕགས་ཆོས་ཅན། ཐལ་
ཕྱིར། འདོད་ན། སངས་འཕགས་ཀྱི་སྐྱེ་བ་སྔ་ཕྱི་ཡོད་པར་ཐལ། འདོད་པའི་
ཕྱིར། འདོད་ན། སངས་འཕགས་དེ་འཆི་འཕོ་བྱེད་པའི་གང་ཟག་ཏུ་ཐལ་ལོ། །
འདོད་མི་ནུས་ཏེ། དེ་དེ་སྤངས་པའི་གང་ཟག་ཡིན་པའི་ཕྱིར། བྱས་པ་ལ་ཁོ་ན་
རེ། དེའི་སྐྱེ་བ་ཕྱི་མ་ཡོད་པར་ཐལ། དེའི་སྐྱེ་བ་སྔ་མ་ཡོད་པའི་ཕྱིར་ན་མ་ཁྱབ།

ནུས། གལ་ཏེ་དེའི་དོན་ཚད་མས་བཀག་པར་ངེས་ན་ནི། རང་ཉིད་ཅེས་པའི་
ཚིག་ལ་བརྟེན་ནས་ཀྱང་། ལུང་ཚད་མར་ཁས་ལེན་པ་ལ་མི་འཇུག་པའི་ཕྱིར།
ཞེས་འཆད་པར་བྱེད་པ་ལ། དེ་ནི་ཚད་མས་བཀག་མེད་ན། །ཞེས་སོགས་རྐང་
པ་བཞི་བྱུང་། བསྟན་བཅོས་ལ་འདོད་པས་འཇུག་ལྡོག་བྱེད་མི་ནུས་སམ་སྙམ་
པའི་རྒོལ་བ་དབང་རྟུལ་གྱི་དོགས་པ་ལྡོག་པའི་ཆེད་དུ། རང་ཉིད་ཅེས་པའི་
ཚིག་སྨོས་པ་ལ་མ་ཡིན་པར་ཐལ། རྒོལ་བ་དབང་རྟུལ་དེས་རང་ཉིད་ཅེས་པའི་
ཚིག་ལ་བརྟེན་ནས། བསྟན་བཅོས་ལ་འཇུག་ལྡོག་བྱེད་པ་མེད་པའི་ཕྱིར། ཞེས་
འཆད་པར་བྱེད་པ་ལ། དེ་དག་སྔར་ཡང་གྲུབ་མཐའ་ནི། །ཞེས་སོགས་རྐང་པ་
བཞི་བྱུང་། འོ་ན། ཚད་མ་མདོར། གཞན་དོན་བསྒྲུབ་བྱ་ཡང་དག་གི་མཚན་
ཉིད་འཆད་པའི་ཚིག་ཟུར་དུ། རང་ཉིད་ཅེས་པའི་ཚིག་སྨོས་པ་དགོས་པ་མེད་
པར་ཐལ། རྒོལ་བ་བསྟན་བཅོས་ལ་འདོད་པས་འཇུག་ལྡོག་བྱེད་པ་ཤེས་པའི་
ཕྱིར་དུ། རང་ཉིད་ཅེས་པའི་སྒྲ་སྨོས་པ་མ་ཡིན་པའི་ཕྱིར་ཞེ་ན། སྐྱོན་མེད་དེ།
སྔ་རྒོལ་ཡང་དག་གིས་ཁས་མ་བླངས་ཤིང་། བསྟན་བཅོས་མཁན་པོའི་འདོད་
པ་སྒྲ་རྟག་པ་ནམ་མཁའི་ཡོན་ཏན་ལ་སོགས་པ་གཞན་དོན་བསྒྲུབ་བྱ་ཡང་
དག་ཡིན་ནམ་སྙམ་པའི་ལོག་རྟོག་ཡོད་པས། ལོག་རྟོག་དེ་གཙོ་བོར་སེལ་བའི་
ཕྱིར་དུ་རང་ཉིད་ཅེས་པའི་སྒྲ་སྨོས་པ་ཡིན་པའི་ཕྱིར། ཞེས་འཆད་པར་བྱེད་པ་
ལ། འདོད་གནོད་མེད་དང་བསྒྲུབ་བྱ་མིན། །ཞེས་སོགས་རྐང་པ་བཞི་བྱུང་།
ཀུན་བཏུས་ཀྱི་འགྲེལ་བྱེད་ཁ་ཅིག་ན་རེ། རང་རང་གི་གཞུང་ལས་བཤད་
རྟག་པས་(༡༡༠ན) ཁྱད་པར་དུ་བྱས་པའི་སྒྲ་དང༌། མི་རྟག་པས་ཁྱད་པར་དུ་
བྱས་པའི་སྒྲ་གཉིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་དུ་འཛིན་
པ་སྤངས་ནས། སྒྲ་མི་རྟག་པར་སྒྲུབ་པའི་རྒོལ་ཕྱི་རྒོལ་གཉིས་ཀ་ལ་གྲགས་པའི་
སྒྲ་ལྟ་བུ་དེ། སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན
པར་ཤེས་པའི་ཕྱིར་དུ། ཀུན་བཏུས་སུ་རང་ཉིད་ཅེས་པའི་སྒྲ་སྨོས་པ་ཡིན་ནོ། །

ཞེས་པའི་འདོད་པ་བརྗོད་པར་བྱེད་པ་ལ། གཞུང་ལུགས་ཀྱིས་བྱས་ཁྱད་པར་
དག །ཅེས་སོགས་རྐང་པ་བཞི་བྱུང༌། འོ་ན་སྒྲ་སྒྲ་མི་རྟག་པར་སྒྲུབ་པའི་ཤེས་
འདོད་ཆོས་ཅན་སྐྱོན་མེད་ཡིན་པ་ཤེས་པའི་ཕྱིར་དུ། རང་ཉིད་ཅེས་པའི་སྒྲ་
སྨོས་པ་མི་འཐད་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་
ཡང་དག་གིས་དེ་སྐོར་གྱི་ཕྱི་རྒོལ་ཡང་དག་གི་ངོར། བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་བཀོད་པ་ལ་བརྟེན་ནས། སྒྲ་སྒྲ་མི་རྟག་པར་སྒྲུང་
པའི་ཤེས་འདོད་ཆོས་ཅན་སྐྱོན་མེད་དུ་རྟོགས་ནུས་པའི་ཕྱིར་ཏེ། མི་རྟག་པས་
ཁྱད་པར་དུ་བྱས་པའི་སྒྲ་དང་། རྟག་པས་ཁྱད་པར་དུ་བྱས་པའི་སྒྲ་གཉིས་སྒྲ་
མི་རྟག་པར་སྒྲུབ་པའི་ཤེས་འདོད་ཆོས་ཅན་དུ་བཟུང་ནས། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་གིས། དེ་སྐོར་གྱི་ཕྱི་རྒོལ་ཡང་དག་
གི་ངོར། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་བཀོད་པ་མེད
པའི་ཕྱིར། ཞེས་འཆད་པར་བྱེད་པ་ལ། གཅད་བྱ་ཉིད་ཀྱི་སྐབས་ཀྱི་ནི། །ཞེས་
སོགས་རྐང་པ་བཞི་བྱུང་། ཀུན་བཏུས་(༡༡༠བ) ཀྱི་འགྲེལ་བྱེད་ལ་ལ་ན་རེ། སྒྲ་
མི་རྟག་པར་སྒྲུབ་པའི་ཕྱི་རྒོལ་ཡང་དག་གི་ཚད་མས་གྲུབ་ཟིན་གྱི་སྒྲ་ལྟ་བུ་དེ།
སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་མ་ཡིན་པར་ཤེས་པའི་ཕྱིར་དུ།
ཀུན་བཏུས་སུ་རང་ཉིད་ཅེས་པའི་སྒྲ་སྨོས་པ་ཡིན་ནོ།།ཞེས་པའི་འདོད་པ་
བརྗོད་པར་བྱེད་པ་ལ། ཅི་སྟེ་གྲུབ་པར་བསྟན་པ་ཡིས། །ཞེས་སོགས་རྐང་པ་
གཉིས་བྱུང༌། འོ་ན། སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་ཚད་མས་
གྲུབ་ཟིན་གྱི་སྒྲ་དེ། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་མ་ཡིན་པར་
ཤེས་པའི་ཕྱིར་དུ། ཀུན་བཏུས་སུ་རང་ཉིད་ཅེས་པའི་སྒྲ་སྨོས་པ་མ་ཡིན་པར་
ཐལ། ངོ་བོ་ཞེས་པའི་ཚིག་དེ་ལ་བརྟེན་ནས་ཀྱང་། སྒྲ་མི་རྟག་པར་སྒྲུབ་པའི་
ཕྱི་རྒོལ་ཡང་དག་གི་ཚད་མས་གྲུབ་ཟིན་གྱི་སྒྲ་དེ། སྒྲ་མི་རྟག་པར་སྒྲུབ་པའི་
བསྒྲུབ་བྱ་ཡང་དག་མ་ཡིན་པར་རྟོགས་ནུས་པའི་ཕྱིར། ཞེས་འཆད་པར་བྱེད་

པ་ལ། རང་གི་ངོ་བོ་ཉིད་བསྟན་པ། །ཞེས་སོགས་རྐང་པ་གཉིས་བྱུང་། རྟགས་
སྒྲུབ་པ་ནི། ངོ་བོ་ཞེས་པའི་ཚིག་དེ་ལ་བརྟེན་ནས་དེ་ལྟར་རྟོགས་ནུས་པར་
ཐལ། ། སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གིས་ཚད་མས་གྲུབ་ཟིན་པ་
རྣམས་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་པ་བཅད་པའི་ཕྱིར་དུ།
ཀུན་བཏུས་སུ་གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་
ཟུར་དུ་ངོ་བོ་ཞེས་པའི་ཚིག་སྨོས་པ་འདི་ཡང་། ད་ལྟ་སྒྲུབ་བྱེད་དུ་བཀོད་ཅིང་
མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས་
གཞན་དོན་བསྒྲུབ་བྱ་ཡང་དག་ཡིན་པ་བཅད་པའི་ཕྱིར་དུ། ཁོ་(༡༡༡ན) ན་
ཞེས་པའི་ཚིག་སྨོས་པ་གཉིས་དགོས་པ་དང་བཅས་པ་ཡིན་པའི་ཕྱིར།ཞེས་
འཆད་པར་བྱེད་པ་ལ། གྲུབ་དང་སྒྲུབ་པའི་ངོ་བོར་ནི། །ཞེས་སོགས་རྐང་པ་
བཞི་བྱུང༌། གཞན་ཡང༌། སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་ཚད་
མས་གྲུབ་ཟིན་གྱི་སྒྲ་དེ། དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་པ་ཤེས་པའི་
ཕྱིར་དུ། རང་ཉིད་ཅེས་པའི་སྒྲ་སྨོས་པ་དེ་མི་འཐད་པར་ཐལ། སྒྲ་མི་རྟག་
རྟོགས་ཀྱི་རྗེས་དཔག་དེ། སྒྲའི་སྟེང་དུ་སྤྱི་མ་ཡིན་པར་འཇལ་བའི་ཚད་མར་
བསྟན་པ་ལ་བརྟེན་ནས་ཀྱང་སྒྲ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
མ་ཡིན་པར་རྟོགས་ནུས་པའི་ཕྱིར། ཞེས་འཆད་པར་བྱེད་པ་ལ། རྗེས་སུ་དཔག་
པ་སྤྱི་ཡི་ནི། །ཞེས་སོགས་རྐང་པ་གཉིས་བྱུང༌། དེར་ཡང་མ་ཟད། སྒྲ་མི་རྟག་
པར་སྒྲུབ་པའི་ཕྱི་རྒོལ་ཡང་དག་གི་ཚད་མས་གྲུབ་ཟིན་གྱི་སྒྲ་དེ། སྒྲ་མི་རྟག་
པར་སྒྲུབ་པའི་བསྒྲུབ་བྱ་ཡང་དག་མ་ཡིན་པར་ཤེས་པའི་ཕྱིར་དུ། རང་ཉིད་
ཅེས་པའི་སྒྲ་སྨོས་པ་མ་ཡིན་པར་ཐལ། དེ་ལྟར་ཤེས་པའི་ཕྱིར་དུ། རང་ཉིད་
ཅེས་པའི་སྒྲ་མ་སྨོས་ཀྱང་། ཕྱོགས་ཡང་དག་མཚན་ཉིད་ལ་མ་ཁྱབ་ཁྱབ་ཆེ་
བའི་འགལ་བ་ཅུང་ཟད་ཀྱང་མེད་པའི་ཕྱིར། ཞེས་འཆད་པར་བྱེད་པ་ལ།
འདིར་ནི་འདི་སྐད་མ་བསྟན་ཀྱང་། །ཞེས་སོགས་རྐང་པ་གཉིས་བྱུང་། དེས་ན་

ཙམ་དང་འབྲེལ་བ། །ཞེས་སོགས་རྐང་པ་གཉིས་བྱུང༌། དེའི་དཔེ་ནི་སྒྲ་མཉན་
བྱར་སྒྲུབ་པའི་ཕྱོགས་སུ་བཟུང་བ་ཡང་ཡིན། རྒོལ་བ་རྟོགས་ལྡན་གྱིས་དེ་སྒྲུབ་
ཀྱི་ཕྱོགས་ཡང་དག་ཏུ་ཁས་མ་བླངས་པ་ཡང་ཡིན་པའི་གཞི་མཐུན་པ་དེ་དེ་
སྒྲུབ་ཀྱི་ཕྱོགས་སྐྱོན་ཡིན་པ་བཞིན་ནོ། །ཞེས་འཆད་པར་བྱེད་པ་ལ། མངོན་
སུམ་ལ་སོགས་འགལ་བ་བཞིན། །ཞེས་པ་འདི་བྱུང༌། དེས་ན་རྟགས་སྐྱོན་དང་
དཔེ་སྐྱོན་གཉིས་ཕྱོགས་སྐྱོན་མ་ཡིན་ཏེ། དེ་ཡིན་ན། ཕྱོགས་ཡང་དག་གི་བསལ་
བྱ་རིགས་མི་མཐུན་སེལ་བ་ལ་ལྟོས་དེ་རྟག་དཔེ་ཡང་དག་གི་དེ་སེལ་བ་དགོས་
པ་ལས། དེ་མི་ལྟོས་པར་ཕྱོགས་ཡང་དག་གི་མཚན་ཉིད་ལ་མ་ཁྱབ་ཁྱབ་ཆེ་པ
ལ་སོགས་པ་སེལ་བར་བྱེད་པ་ལ། ངོ་བོ་ལ་སོགས་ཚིག་ལྔ་སྨོས་པའི་ཕྱིར། ཞེས་
འཆད་པར་བྱེད་པ་ལ། རྒྱུ་སོགས་མཚན་ཉིད་བསལ་བྱ་ལ། །ཞེས་སོགས་རྐང་
པ་བཞི་བྱུང་། འོ་ན། བསལ་བྱ་སེལ་ཚུལ་དེ་གང་ཞེ་ན། དེ་ཡང་རང་ཉིད་ཅེས་
(༡༡༣ན) པའི་ཚིག་ལ་སོགས་པ་བཞིས། ཕྱོགས་ཡང་དག་གི་མཚན་ཉིད་ལ་
ཁྱབ་ཆེ་བའི་སྐྱོན་སེལ། འདོད་པ་ཞེས་པའི་ཚིག་དེས་མ་ཁྱབ་པའི་སྐྱོན་སེལ་བ་
ཡིན་ཏེ། རང་ཉིད་ཅེས་པའི་ཚིག་དེས་སྔ་རྒོལ་ཡང་དག་གིས་ཁས་མ་བླངས་
ཤིང་། བསྟན་བཅོས་མཁན་པོའི་འདོད་པ་དེ་གཞན་དོན་བསྒྲུབ་བྱ་ཡང་དག་
ཡིན་པ་སེལ། ཁོ་ན་ཞེས་པའི་ཚིག་དེས་ད་ལྟ་སྒྲུབ་བྱེད་དུ་བཀོད་ཅིང་། མ་
འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས། གཞན་
དོན་བསྒྲུབ་བྱ་ཡང་དག་ཡིན་པ་སེལ། ངོ་བོ་ཞེས་པའི་ཚིག་དེས་སྒྲ་མི་རྟག་
པར་སྒྲུབ་པའི་ཕྱི་རྒོལ་ཡང་དག་གི་ཚད་མས་གྲུབ་ཟིན་པ་རྣམས། སྒྲ་མི་རྟག་
པར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པ་སེལ། མ་བསལ་བ་ཞེས་
པའི་ཚིག་དེས་ཚད་མས་བསལ་བ་རྣམས་གཞན་དོན་བསྒྲུབ་བྱ་ཡང་དག་ཡིན་
པ་སེལ། འདོད་པ་ཞེས་པའི་ཚིག་དེས་སྔ་རྒོལ་ཡང་དག་གིས་བསྒྲུབ་བྱར་མི་
འདོད་པ་རྣམས་གཞན་དོན་བསྒྲུབ་བྱ་ཡང་དག་ཡིན་པ་སེལ་བའི་ཕྱིར། ཞེས་

དག་ཡིན་པ་གཅོད་ནུས་པར་ཐལ། རིགས་སྒོའི་འདོད་པ་ཞེས་པའི་ཚིག་ལ་
བརྟེན་ནས་དེ་ལྟར་གཅོད་ནུས་པའི་ཕྱིར། ཞེ་ན། སྐྱོན་མེད་དེ། རིགས་
སྒོའི་འདོད་པ་ཞེས་པའི་ཚིག་དེ་ལ་དེ་ལྟར་དུ་གཅོད་པའི་རྐྱེན་ཚང་།ཚད་མ་
མདོའི་འདོད་པ་ཞེས་པའི་ཚིག་དེ་ལ་དེ་ལྟར་གཅོད་པའི་རྐྱེན་མ་ཚང་བའི་
ཕྱིར། ཞེས་འཆད་པར་བྱེད་པ་ལ། འདོད་རྐྱེན་འདིར་ནི་ཡན་ལག་མིན། །ཞེས་
སོགས་རྐང་པ་བཞི་བྱུང་། རང་ཉིད་ཅེས་པའི་སྒྲ་སྨོས་པའི་དགོས་པ་བསྡུས་ཏེ་
སྟོན་པར་བྱེད་པ་ལ། རྗོད་བྱེད་མིན་ཕྱིར་ཡང་མི་རིགས། །ཞེས་པ་ནས། ཕྱོགས་
དང་གཏན་ཚིགས་སྐྱོན་མེད་ཉིད། །ཅེས་པའི་བར་བྱུང༌། དེ་ཡང། བསྟན་
བཅོས་འདོད་འཇུག་དོན་ཞེ་ན། །ཞེས་དང་། གཞུང་ལུགས་ཀྱིས་བྱས་ཁྱད་པར་
དག །ཅེས་དང༌། ཅི་སྟེ་གྲུབ་པར་གཞན་འགའ་ཡིས། །ཞེས་སོགས་གཞན་
ལུགས་བཀག་པའི་དོན་བསྡུས་ཏེ་འཆད་པར་བྱེད་པ་ལ། རྗོད་བྱེད་མིན་ཕྱིར་
ཞེས་སོགས་རྐང་པ་གཉིས་བྱུང་། ལུང་དོན་ཐམས་ཅད་བསྒྲུབ་བྱར་འདོད་
པའི་དོན་བསྡུས་ནས་འཆད་པར་བྱེད་པ་ལ། བསྟན་བཅོས་ཀུན་ལ་ལྟོས་མེད་
པར། །ཞེས་སོགས་རྐང་པ་གཉིས་བྱུང་། རང་ལུགས་ཀྱི་རང་སྒྲ་སྨོས་པའི་
ཡོངས་གཅོད་ཀྱི་དགོས་པ་བསྡུས་ནས་འཆད་པ་ལ། དེས་ན་མི་འདོད་རང་
འབྲེལ་བའི། །ཞེས་སོགས་རྐང་པ་གཉིས་བྱུང་། རང་སྒྲ་སྨོས་པའི་རྣམ་བཅད་
ཀྱི་དགོས་པ་བསྡུས་ནས་འཆད་པར་བྱེད་པ་ལ། ཇི་ལྟར་སྒྲུབ་ལ་གནོད་མེད་
ཕྱིར། །ཞེས་སོགས། (༡༡༤བ) རྐང་པ་གཉིས་བྱུང་།
༈ མཐའ་དཔྱད་པ་ལ། ཁ་ཅིག་ན་རེ། སྒྲ་མི་རྟག་པར་སྒྲུབ་པའི་བསྒྲུབ་བྱ་
སྒྲུབ་ནུས་ཀྱི་གཏན་ཚིགས་དེ། ། སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་
གྱི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། སངས་འཕགས་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། སྒྲ་མི་
རྟག་པར་སྒྲུབ་ནུས་པ་གང་ཞིགག །སྒྲ་མི་རྟག་པར་སྒྲུབ་པའི་གཏན་ཚིགས་ཡིན་

རྟག་པར་སྒྲུབ་པའི་ཕྱོགས་ཆོས་ཡོན་ཏན་ཅན་མ་ཡིན་པར་ཐལ། དེ་སྒྲུབ་ཀྱི་
ཕྱོགས་ཆོས་སྐྱོན་ཅན་ཡིན་པའི་ཕྱིར་ཏེ། དེ་སྒྲུབ་ཀྱི་ཕྱོགས་ཆོས་ལྟར་སྣང་ཡིན་
པའི་ཕྱིར་ཏེ། དེ་སྒྲུབ་ཀྱི་ཕྱོགས་ཆོས་གང་ཞིག །དེ་སྒྲུབ་ཀྱི་གཏན་ཚིགས་ལྟར་
སྣང་ཡིན་པའི་ཕྱིར། བྱས་པ་ལ་ཁོ་ན་རེ། གང་ཟག་ཡོན་ཏན་ཅན་དང༌། གང་
ཟག་སྐྱོན་ཅན་གཉིས་འགལ་བར་ཐལ། རྟགས་ཡང་དག་དང་རྟགས་སྐྱོན་ཅན་
གཉིས་འགལ་བའི་ཕྱིར་ན་མ་ཁྱབ། འདོད་མི་ནུས་ཏེ། ཁོང་ཁྲོ་དྲག་པོ་རྒྱུད་
ལྡན་(༡༡༥བ) གྱི་དགེ་སློང་རྣམ་དག་དེ་དེ་འདྲའི་གཞི་མཐུན་ཡིན་པའི་ཕྱིར་
དེ་གང་ཟག་སྐྱོན་ཅན་གང་ཞིག །དེ་གང་ཟག་ཡོན་ཏན་ཅན་ཡིན་པའི་ཕྱིར
དང་པོ་གྲུབ་སྟེ། དེ་ཁོང་ཁྲོ་དྲག་པོ་རྒྱུད་ལྡན་གྱི་གང་ཟག་ཡིན་པའི་ཕྱིར
གཉིས་པ་གྲུབ་སྟེ། དེ་དགེ་སློང་རྣམ་དག་གང་ཞིག །སྡོམ་པ་རྣམ་དག་རྒྱུད་
ལྡན་གྱི་གང་ཟག་ཡིན་པའི་ཕྱིར། ཡང་ཁོ་ན་རེ། གང་ཟག་ཡང་དག་དང་དེ་
ལྟར་སྣང་གཉིས་འགལ་བར་ཐལ། རྟགས་སྐྱོན་ཅན་དང་། རྟགས་ཡོན་ཏན་
ཅན་གཉིས་འགལ་བའི་ཕྱིར། འདོད་ན། དཔལ་ལྡན་ཆོས་གྲགས་ཆོས་ཅན།
གང་ཟག་ཡང་དག་མ་ཡིན་པར་ཐལ། གཅིག་ཤོས་ཡིན་པའི་ཕྱིར་ཏེ། ཕྱི་རྒོལ་
ལྟར་སྣང་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། བྱས་པ་རང་ཉིད་ཡིན་པའི་
ཆ་ནས་སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་དུ་སོང་བ་དེ། སྒྲ་མི་
རྟག་པར་སྒྲུབ་པའི་རྟགས་ཡོན་ཏན་ཅན་གྱི་མཚན་ཉིད་ཟེར་ན། དངོས་པོའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། དངོས་པོའི་རྟགས་ཀྱིས་དེ་སྒྲུབ་ཀྱི་རྟགས་ཀྱི་ཡོན་
ཏན་ཡིན་པའི་ཕྱིར་ཏེ། དེ་སྐོར་གྱི་རྟགས་ཡོན་ཏན་གྱི་མཚན་ཉིད་ཡིན་པའི་
ཕྱིར། འདོད་ན། བྱས་པ་ཁྱོད་ཡིན་པར་ཐལ་ལོ། །ཁ་ཅིག་ན་རེ། བྱས་པ་རང་
ཉིད་ཡིན་པའི་ཆ་ནས། བྱས་པ་སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་
དུ་སོང་བ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་

པའི་ཆ་ནས། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་འགལ་རྟགས་སུ་སོང་
བ་དེ། བྱས་རྟགས་ཀྱིས་དེ་སྒྲུབ་ཀྱི་དང་པོའི་མཚན་ཉིད། གཞལ་བྱ་རང་ཉིད་
ཡིན་པའི་ཆ་ནས། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་མ་ངེས་
པའི་གཏན་ཚིགས་སུ་སོང་བ་དེ། གཞལ་བྱའི་རྟགས་ཀྱིས་དེ་སྒྲུབ་ཀྱི་གཉིས་
པའི་མཚན་ཉིད། མིག་ཤེས་ཀྱི་(༡༢༠ན) གཟུང་བྱ་རང་ཉིད་ཡིན་པའི་ཆ་ནས་
མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་མ་གྲུབ་པའི་
གཏན་ཚིགས་སུ་སོང་བ་དེ། མིག་ཤེས་ཀྱི་གཟུང་བྱའི་རྟགས་ཀྱི་དེ་སྒྲུབ་ཀྱི་
གསུམ་པའི་མཚན་ཉིད་ཟེར་ན། དེ་ལ་ཁས་བླངས་ནང་འགལ་གྱི་སྐྱོན་ནི། སྒྲ་
བྱས་པར་ཚད་མས་མ་གྲུབ་པའི་གང་ཟག་གིས་སྒྲ་ཆོས་ཅན། མི་རྟག་སྟེ། བྱས་
པའི་ཕྱིར། ཞེས་བཀོད་པའི་ཚེ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་སུ་བཀོད་པ་ཡང་ཡིན། དེ་སྐོར་གྱི་ཚུལ་གསུམ་མ་ཡིན་པ་ཡང་ཡིན་པའི་
གཞི་མཐུན་ཆོས་ཅན། བྱས་པའི་རང་ཉིད་ཡིན་པའི་ཆ་ནས། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་སོང་བར་ཐལ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་སྐྱོན་ཡིན་པའི་ཕྱིར་ཏེ། དེའི་ཚེ་ན་དེ་སྐོར་གྱི་
རྟགས་སྐྱོན་ཡིན་པའི་ཕྱིར། རྟགས་གྲུབ་སྟེ། དེའི་ཚེ་ན་དེ་སྐོར་གྱི་རྟགས་སྐྱོན་
ཡོད་པའི་ཕྱིར་ཏེ། དེའི་ཚེ་ན་བྱས་པ་བྱས་རྟགས་ཀྱིས་དེ་སྒྲུབ་ཀྱི་རྟགས་སྐྱོན་
ཅན་ཡིན་པའི་ཕྱིར། རྩ་བར་འདོད་ན། དེ་འདྲའི་གཞི་མཐུན་ཆོས་ཅན། བྱས་
པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་ཡིན་པར་ཐལ།
བྱས་པ་ཁྱོད་ཡིན་པའི་ཆ་ནས། ཞེས་སོགས་དེའི་ཕྱིར། གཞན་ཡང་། དེའི་ཚེ་ན་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཆོས་ཅན། བྱས་
པ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་མ་ཡིན་པར་ཐལ།
བྱས་པ་ཁྱོད་དང་བྱས་རྟགས་ཀྱིས་དེ་སྒྲུབ་ཀྱི་ཚུལ་(༡༢༠བ) གསུམ་མ་ཡིན་
པའི་གཞི་མཐུན་ཡིན་པའི་ཕྱིར། མ་གྲུབ་ན། དེའི་ཚེ་ན་དེ་སྐོར་གྱི་རྟགས་སུ་

གྲུབ་པའི་གཏན་ཚིགས་ཀྱི་མཚན་ཉིད་ཡིན་པའི་ཕྱིར། འདོད་ན། དེའི་ཚེ་ན།
དེ་ཆོས་ཅན། མིག་ཤེས་ཀྱི་གཟུང་བྱ་ཁྱོད་ཡིན་པར་ཐལ། འདོད་པའི་ཕྱིར།
འདོད་ན། མིག་ཤེས་ཀྱི་གཟུང་བྱ། དེའི་ཚེ་ན་དེ་སྐོར་གྱི་རྟགས་སུ་བཀོད་པར་
ཐལ། འདོད་པའི་ཕྱིར། འདོད་ན། བྱས་པ་སྒྲ་ཆོས་ཅན། མི་རྟག་སྟེ། བྱས་པའི
ཕྱིར། ཞེས་བཀོད་པའི་( ༡༢༢ན)ཚེ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ
པའི་རྟགས་སུ་བཀོད་པར་ཐལ་ལོ། །འདོད་ན། སྔར་བཞིན་ཏེ། དེར་མ་ཟད་
དེ་སྒྲུབ་ཀྱི་རྟགས་སྐྱོན་ཅན་གྱི་འཇོག་བྱེད་དེ་སྒྲུབ་ཀྱི་རྟགས་སྐྱོན་གྱི་མཚན་
ཉིད་ཟེར་ན། འོ་ན། དེ་ལ་མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་སུ་བཀོད་པ་ཡང་ཡིན། སྒྲའི་སྟེང་དུ་འགོད་ཚུལ་དང་མཐུན་
པར་མ་གྲུབ་པ་ཡང་ཡིན་པའི་གཞི་མཐུན་ཆོས་ཅན། མིག་ཤེས་ཀྱི་གཟུང་བྱའི་
རྟགས་ཀྱིས་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་ཀྱི་འཇོག་
བྱེད་ཡིན་པར་ཐལ། དེའི་སྐོར་གྱི་མ་གྲུབ་པའི་རྟགས་སྐྱོན་ཅན་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། ཐར་ལམ་གསལ་བྱེད་ལས། མིག་ཤེས་ཀྱི་གཟུང་
བྱ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པས་རྟགས་སྐྱོན་ཅན་
ཡིན་གྱི། ཞེས་གསུངས་པའི་ཕྱིར། རྩ་བར་འདོད་ན། སྒྲ་མི་རྟག་པར་སྒྲུབ་པའི་
རྟགས་སུ་བཀོད་པ་ཡང་ཡིན། སྒྲའི་སྟེང་དུ་འགོད་ཚུལ་དང་མཐུན་པར་མ་
གྲུབ་པ་ཡང་ཡིན་པའི་གཞི་མཐུན་དེ་སྒྲ་མི་རྟག་པར་སྒྲུབ་པའི་མ་གྲུབ་པའི་
གཏན་ཚིགས་ཀྱི་འཇོག་བྱེད་དུ་ཐལ། འདོད་པའི་ཕྱིར། འདོད་ན། དེ་དེའི་
མཚན་ཉིད་དུ་ཐལ། འདོད་ན། སྒྲ་ཆོས་ཅན། སྒྲའི་སྟེང་དུ་འགོད་ཚུལ་དང་
མཐུན་པར་མ་གྲུབ་པར་ཐལ། དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་
ཕྱིར། གཞན་ཡང་། མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྟགས་སུ་སོང་བ་ཡང་ཡིན། སྒྲའི་སྟེང་དུ་འགོད་ཚུལ་དང་མཐུན་པར་
མ་གྲུབ་( ༡ ༢ ༢བ)པ་ཡང་ཡིན་པའི་གཞི་མཐུན་དེ། མིག་ཤེས་ཀྱི་གཟུང་བྱའི་

རྟགས་ཀྱིས་སྒྲ་མི་རྟག་པར་སྒྲུབ་པའི་མ་གྲུབ་པའི་རྟགས་སྐྱོན་དུ་ཐལ། མིག་
ཤེས་ཀྱི་གཟུང་བྱ་དེ་དེ་འདྲའི་གཞི་མཐུན་ཡིན་པའི་ཆ་ནས།མིག་ཤེས་ཀྱི་
གཟུང་བྱའི་རྟགས་ཀྱིས་དེ་སྒྲུབ་ཀྱི་མ་གྲུབ་པའི་གཏན་ཚིགས་སུ་སོང་བ་ཡིན་
པའི་ཕྱིར་ཏེ། ཊིཀ་ཆེན་ལས། དེ་དང་ལྡན་པའི་ཆ་ནས་མ་གྲུབ་པའི་རྟགས་
སྐྱོན་ཅན་དུ་སོང་བ་ཡིན་ནོ། །ཞེས་གསུངས་པའི་ཕྱིར། ཕྱོགས་ཀྱི་སྐྱོན་ཡོན་ལ།
ཁ་ཅིག་ན་རེ། རང་ཉིད་ཡིན་ན། ཕྱོགས་སྐྱོན་ཅན་ཡིན་དགོས་པ་གང་ཞིག །
རང་ཉིད་ཡིན་པའི་ཆ་ནས། ཕྱོགས་སྐྱོན་དུ་སོང་བ་ཡོད་པ་དེ། ཕྱོགས་སྐྱོན་
ཅན་གྱི་མཚན་ཉིད་ཟེར་ན། བྱས་རྟགས་ཀྱིས་སྒྲ་རྟག་པར་སྒྲུབ་པའི་ཕྱོགས་སུ་
བཟུང་བ་ཡིན། རྒོལ་བ་རྟོགས་ལྡན་གྱིས་དེ་སྐོར་གྱི་ཕྱོགས་ཡང་དག་ཏུ་ཁས་མ་
བླངས་པ་ཡང་ཡིན་པའི་གཞི་མཐུན་ཆོས་ཅན། ཁྱོད་ཡིན་པའི་ཆ་ནས། ཕྱོགས་
སྐྱོན་དུ་སོང་བ་ཡོད་པར་ཐལ། ཁྱོད་ཕྱོགས་སྐྱོན་ཅན་ཡིན་པའི་ཕྱིར། བྱས་
རྟགས་ཀྱིས་སྒྲ་རྟག་པར་སྒྲུབ་པའི་ཕྱོགས་སྐྱོན་ཅན་ཡིན་པའི་ཕྱིར། འདོད་ན།
དེ་ཆོས་ཅན། ཁྱོད་ཡིན་པ་ཡོད་པར་ཐལ་ལོ། །བྱས་པ་ལ་ཁོ་ན་རེ། བྱས་རྟགས་
ཀྱིས་སྒྲ་རྟག་པར་སྒྲུབ་པའི་ཕྱོགས་སྐྱོན་ཅན་ཡིན་ན། ཕྱོགས་སྐྱོན་ཅན་ཡིན་
དགོས་པར་ཐལ། དེའི་སྐོར་གྱི་ཕྱོགས་སྐྱོན་ཡིན་ན། ཕྱོགས་སྐྱོན་ཅན་ཡིན་
དགོས་པའི་ཕྱིར། འདོད་ན། སྒྲ་རྟག་པ་ཆོས་ཅན། ཐལ་ཕྱིར། འདོད་ན། དེ་
ཆོས་ཅན། ཕྱོགས་ཡིན་པར་ཐལ་ལོ། །འདོད་པའི་ཕྱིར། འདོད་( ༡༢༣ན) ན།
བསྒྲུབ་བྱ་ཡིན་པར་ཐལ་ལོ། །འདོད་ན། རྟགས་ལ་བརྟེན་ནས་སྒྲུབ་པར་བྱ་བ་
ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེ་ཆོས་ཅན། རྟགས་ལ་
བརྟེན་ནས་རྟོགས་པར་བྱ་བ་ཡིན་པ་ཐལ་ལོ། །འདོད་ན། ཡོད་པར་ཐལ་ལོ། །
གཞན་ཡང་། ཁོ་ན་རེ། སྒྲ་རྟག་པ་ཆོས་ཅན། རྟགས་ཀྱི་བསྒྲུབ་བྱ་ཡིན་པར་
ཐལ། བསྒྲུབ་བྱ་ཡིན་པའི་ཕྱིར། འདོད་མི་ནུས་ཏེ། རྟགས་ཀྱི་དགག་བྱ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། རྟགས་ཡང་དག་གི་དེ་ཡིན་པའི་ཕྱིར་

རྗེ་རྟ་ནག་པ་དག་འདུན་བླ་བཟང་གས་མཛད།
ཟེར་ན། འོ་ན། སྒྲ་རྟག་པ་དེ་རྟགས་ཀྱི་བསྒྲུབ་བྱ་ཡིན་པར་ཐལ། དེ་རྟགས་
ལྟར་སྣང་གི་དེ་ཡིན་པའི་ཕྱིར་ཏེ། དེ་འགལ་རྟགས་ཀྱི་དེ་ཡིན་པའི་ཕྱིར་ཏེ། ངེ་
འགལ་རྟགས་ཀྱི་བསྒྲུབ་བྱར་བྱེད་པའི་ཕྱིར། སྒྲ་ཆོས་ཅན། རྟག་སྟེ། བྱས་པའི་
ཕྱིར། ཞེས་པའི་རྟགས་སྦྱོར་དེའི་དེ་ཡིན་པའི་ཕྱིར་ཏེ། དེ་འདྲའི་རྟགས་སྦྱོར་དེ་
འགལ་རྟགས་ཀྱི་རྟགས་སྦྱོར་གང་ཞིག །དེ་སྒྲ་རྟག་པ་དེར་བྱེད་པའི་རྟགས་
སྦྱོར་ཡིན་པའི་ཕྱིར། གཞན་ཡང་། སྒྲ་རྟག་པ་བསྒྲུབ་བྱ་ཡིན་པར་ཐལ།
ཕྱོགས་ཡིན་པའི་ཕྱིར་ཏེ། སྒྲ་རྟག་ཅེས་པའི་ཚིག་དེ། ཕྱོགས་ཚིགས་ཡིན་པའི་
ཕྱིར། གཞན་ཡང་། ཕྱོགས་ཡིན་ན་ཕྱོགས་ཡང་དག་ཡིན་དགོས་པར་ཐལ། སྒྲ་
རྟག་པ་ཕྱོགས་མ་ཡིན་པའི་ཕྱིར། འདོད་ན། སྒྲ་མཉན་བྱ་ཡིན་པ་ཆོས་ཅན
ཐལ་ཕྱིར་ཏེ། ཕྱོགས་སྐྱོན་ཅན་ཡིན་པའི་ཕྱིར་ཏེ། མངོན་གསུམ་ལ་སོགས
འགལ་བ་བཞིན། །ཞེས་གསུངས་པའི་ཕྱིར། ཁ་ཅིག་ན་རེ། རང་ཉིད་ཡིན་པའི་
ཆ་ནས། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཏུ་( ༡༢༣༠)སོང་བ་ཡོད་
པ་དེ། སྒྲ་མི་རྟག་པར་སྒྲུབ་པའི་ཕྱོགས་ཀྱི་ཡོན་ཏན་གྱི་མཚན་ཉིད་ཟེར་ན། སྒྲ་
མི་རྟག་པར་སྒྲུབ་པའི་ཤུགས་ཀྱི་ཕྱོགས་སུ་བཟུང་བ་ཡང་ཡིན། རྒོལ་བ་རྟོགས་
ལྡན་གྱིས་དེ་སྒྲུབ་ཀྱི་ཕྱོགས་ཡང་དག་ཏུ་ཁས་བླངས་པ་ཡང་ཡིན་པའི་གཞི་
མཐུན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། སྒྲ་མི་རྟག་པ་མ་
ཡིན་པ་ལས་ལོག་པ་དེ་ཁྱོད་ཡིན་པའི་ཆ་ནས་དེ་སྒྲུབ་ཀྱི་བསྒྲུབ་བྱ་ཡང་དག་
ཏུ་སོང་བ་ཡིན་པའི་ཕྱིར་ཏེ། ཁྱོད་ཡིན་པའི་ཆ་ནས། དེ་སྒྲུབ་ཀྱི་ཤུགས་ཀྱི་
བསྒྲུབ་བྱ་ཡང་དག་ཏུ་སོང་བའི་ཕྱིར། རྩ་བར་འདོད་ན། དེ་ཆོས་ཅན། སྒྲ་མི་
རྟག་པ་ཁྱོད་ཡིན་པའི་ཆ་ནས་སྒྲ་མི་རྟག་པར་སྒྲུབ་པའི་ཕྱོགས་ཡང་དག་ཏུ་
སོང་བར་ཐལ་ལོ། །ཁ་ཅིག་ན་རེ། སྒྲ་མི་རྟག་པ་རང་ཉིད་ཡིན་པའི་ཆ་ནས། སྒྲ་
མི་རྟག་པར་སྒྲུབ་པའི་ཕྱོགས་ཡང་དག་ཏུ་སོང་བ་དེ་སྒྲ་མི་རྟག་པར་སྒྲུབ་པའི་
ཕྱོགས་ཀྱི་ཡོན་ཏན་གྱི་མཚན་ཉིད། དེ་ལ་ཁས་བླངས་ནང་འགལ་གྱི་སྐྱོན་ནི།

སྒྲ་མི་རྟག་པར་སྒྲུབ་པའི་རང་དོན་སྐབས་ཀྱི་ཕྱོགས་སུ་བཟུང་བ་ཡང་ཡིན།
རྒོལ་བ་རྟོགས་ལྡན་གྱིས། དེ་སྒྲུབ་ཀྱི་རང་དོན་སྐབས་ཀྱི་ཕྱོགས་ཡང་དག་ཏུ་
ཁས་བླངས་པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། དེ་སྒྲུབ་ཀྱི་རང་དོན་སྐབས་ཀྱི་ཕྱོགས་ཀྱི་ཡོན་ཏན་ཡིན་
པའི་ཕྱིར་ཏེ། དེ་སྒྲུབ་ཀྱི་རང་དོན་སྐབས་ཀྱི་ཕྱོགས་ཡང་དག་གི་མཚན་ཉིད་
ཡིན་པའི་ཕྱིར་ཏེ། རྩ་བར་འདོད་ན། དེ་ཆོས་ཅན། སྒྲ་མི་རྟག་པ་རང་ཉིད་
ཡིན་པར་ཐལ། འདོད་པའི་ཕྱིར། འདོད་ན། སྒྲ་མི་རྟག་པ་དེ་དེ་སྒྲུབ་ཀྱི་རང་
( ༡ ༢ ༤ན) དོན་སྐབས་ཀྱི་ཕྱོགས་ཡང་དག་ཏུ་ཐལ། འདོད་པའི་ཕྱིར། འདོད་ན།
སྒྲ་མི་རྟག་པ་དེ་དེ་སྒྲུབ་ཀྱི་རང་དོན་སྐབས་ཀྱི་བསྒྲུབ་བྱ་ཡང་དག་ཏུ་ཐལ་ལོ། །
འདོད་མི་ནུས་ཏེ། དེ་དེ་སྒྲུབ་ཀྱི་གཞན་དོན་སྐབས་ཀྱི་བསྒྲུབ་བྱ་ཡང་དག་ཡིན་
པའི་ཕྱིར། ཁྱབ་པ་ཁས། ཁ་ཅིག་ན་རེ། སྒྲ་མཉན་བྱ་རང་ཉིད་ཡིན་པའི་ཆ་
ནས། སྒྲ་མཉན་བྱར་སྒྲུབ་པའི་ཕྱོགས་སྐྱོན་ཅན་དུ་སོང་བ་དེ། སྒྲ་མཉན་བྱར་
སྒྲུབ་པའི་ཕྱོགས་སྐྱོན་ཅན་གྱི་མཚན་ཉིད། སྒྲ་མི་རྟག་པ་རང་ཉིད་ཡིན་པའི་
ཆ་ནས་གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་སྐྱོན་ཅན་དུ་
སོང་བ་དེ། གཞལ་བྱའི་རྟགས་ཀྱིས་དེ་སྒྲུབ་ཀྱི་ཕྱོགས་སྐྱོན་ཅན་གྱི་མཚན་ཉིད་
ཟེར་བ་དང་། ། སྒྲ་མི་རྟག་པ་རང་ཉིད་ཡིན་པའི་ཆ་ནས་སྒྲ་མི་རྟག་པར་སྒྲུབ་
པའི་ཕྱོགས་ཡང་དག་དུ་ཐལ། དེ་སྒྲུབ་ཀྱི་ཕྱོགས་ཀྱི་ཡོན་ཏན་ཡིན་པའི་ཕྱིར།
ཞེས་པའི་ཐལ་འགྱུར་ལ་ཁྱབ་པ་མེད་ཟེར་ན་ནང་འགལ་ཏེ། འོ་ན་སྒྲ་མཉན་
བྱར་སྒྲུབ་པའི་རང་དོན་སྐབས་ཀྱི་ཕྱོགས་སུ་བཟུང་བ་ཡང་ཡིན། རྒོལ་བ་
རྟོགས་ལྡན་གྱིས་དེ་སྒྲུབ་ཀྱི་རང་དོན་སྐབས་ཀྱི་ཕྱོགས་ཡང་དག་ཁས་མ་
བླངས་པ་མ་ཡིན་པའི་གཞི་མཐུན་ཆོས་ཅན། སྒྲ་མཉན་བྱ་རང་ཉིད་ཡིན་པའི་
ཆ་ནས། ཞེས་སོགས་མཚན་ཉིད་དེར་ཐལ། མཚོན་བྱ་དེའི་ཕྱིར། སྒྲ་མཉན་
བྱར་སྒྲུབ་པའི་རང་དོན་སྐབས་ཀྱི་ཕྱོགས་སྐྱོན་ཡིན་པའི་ཕྱིར་ཏེ། དེ་སྒྲུབ་ཀྱི
་

རང་དོན་སྐབས་ཀྱི་ཕྱོགས་སྐྱོན་ཅན་གྱི་མཚན་ཉིད་ཡིན་པའི་ཕྱིར།འདོད་ན།
སྒྲ་མཉན་བྱ་ཁྱོད་ཡིན་པར་ཐལ། འདོད་པའི་ཕྱིར། འདོད་ན། ( ༡༢༤༠) སྒྲ་
མཉན་བྱ་དེ་སྒྲ་མཉན་བྱར་སྒྲུབ་པའི་རང་དོན་སྐབས་ཀྱི་ཕྱོགས་ཡིན་པར་
ཐལ་ལོ། །འདོད་ན། སྒྲ་མི་རྟག་པ་དེ་སྒྲ་མི་རྟག་པར་སྒྲུབ་པའི་དེར་ཐལ་ལོ།
འདོད་ན། དངོས། མཚན་ཉིད་གཉིས་པ་ལ། གཞལ་བྱའི་རྟགས་ཀྱིས་སྒྲ་ནིི་
རྟག་པར་སྒྲུབ་པའི་རང་དོན་སྐབས་ཀྱི་ཕྱོགས་སུ་བཟུང་བ་ཡང་ཡིན། རྒོལ་ང
རྟོགས་ལྡན་གྱིས་དེ་སྐོར་གྱི་རང་དོན་སྐབས་ཀྱི་ཕྱོགས་ཡང་དག་ཏུ་ཁས་མ་
བླངས་པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་དེར་ཐལ། མཚོན་
བྱེད་དེའི་ཕྱིར་ཏེ། དེ་སྐོར་གྱི་རང་དོན་སྐབས་ཀྱི་ཕྱོགས་སྐྱོན་ཡིན་པའི་ཕྱིར།
འདོད་ན། སྒྲ་མི་རྟག་པ་རང་ཉིད་ཡིན་པར་ཐལ། འདོད་པའི་ཕྱིར། འདོད་ན་
སྒྲ་མི་རྟག་པ་དེ་གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རང་དོན་
སྐབས་གྱི་ཕྱོགས་ཡིན་པར་ཐལ་ལོ། །ཁ་གཅིག་ན་རེ། བུམ་པ་རང་ཉིད་ཡིན
པའི་ཆ་ནས། སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཏུ་སོང་བ་དེ། དེ
སྒྲུབ་ཀྱི་མཐུན་དཔེ་ཡོན་ཏན་ཅན་གྱི་མཚན་ཉིད། ནམ་མཁའ་རང་ཉིད་ཡིན་
པའི་ཆ་ནས་སྒྲ་མི་རྟག་པར་སྒྲུབ་པའི་མཐུན་དཔེ་སྐྱོན་ཅན་དུ་སོང་བ་དེ་སྒྲ་
མི་རྟག་པར་སྒྲུབ་པའི་མཐུན་དཔེ་སྐྱོན་ཅན་གྱི་མཚན་ཉིད་ཟེར་ན། དང་པོ་ལ་
བྱས་ན་མི་རྟག་པས་ཁྱབ། དཔེར་ན་གཟུགས་བཞིན་སྒྲ་ཡང་བྱས་སོ། །ཞེས་
པའི་སྒྲུབ་ངག་བཀོད་པའི་ཚེ་ན། སྒྲ་མི་རྟག་པར་སྒྲུབ་པའི་མཐུན་དཔེར་
བཟུང་བ་ཡང་ཡིན། དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་དང་ལྡན་
པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། དེའི་ཚེ་ན་དེ་སྒྲུབ་ཀྱི་( ༡༢༥ན) མཐུན་དཔེ་ཡོན་ཏན་ཅན་ཡིན་པའི་ཕྱིར་
ཏེ། དེའི་ཚེ་ན་དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་ཡིན་པའི་ཕྱིར།
རྩ་བར་འདོད་ན། དེ་ཆོས་ཅན། བུམ་པ་རང་ཉིད་ཡིན་པར་ཐལ། འདོད་པའི་

ཕྱིར། འདོད་ན། བུམ་པ་དེའི་ཚེ་ན་སྒྲ་མི་རྟག་པར་སྒྲུབ་པའི་མཐུན་དཔེ་ཡང་
དག་ཏུ་ཐལ། འདོད་པའི་ཕྱིར། འདོད་ན། དེའི་ཚེ་ན་བྱས་ན་མི་རྟག་པས་ཁྱབ།
དཔེར་ན་བུམ་པ་བཞིན། ཞེས་སོགས་སྒྲུབ་ངག་བཀོད་པར་ཐལ་ལོ། །འདོད་ན།
བཀོད་ཚེ་མ་ནུས་ཡོད་བྱེད་པ་དང་འགལ་ལོ། །མཚན་ཉིད་གཉིས་པ་ལ། བྱས་
ན་མི་རྟག་པས་ཁྱབ། དཔེར་ན་བུམ་པའི་དོན་སྤྱི་བཞིན། སྒྲ་ཡང་བྱས་སོ་ཞེས་
པའི་སྒྲུབ་ངག་བཀོད་པའི་ཚེ་ན།སྒྲ་མི་རྟག་པར་སྒྲུབ་པའི་མཐུན་དཔེར་
བཟུང་བ་ཡང་ཡིན། དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་དང་མི་
ལྡན་པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་དེར་ཐལ། མཚོན་
བྱེད་དེའི་ཕྱིར། དེའི་ཚེ་ན་དེ་སྒྲུབ་ཀྱི་མཐུན་དཔེའི་སྐྱོན་ཅན་ཡིན་པའི་ཕྱིར་ཏེ།
དེའི་ཚེ་ན་དེ་སྒྲུབ་པའི་མཐུན་དཔེ་སྐྱོན་ཅན་གྱི་མཚན་ཉིད་ཡིན་པའི་ཕྱིར། རྩ་
བར་འདོད་ན། དེ་ཆོས་ཅན། ནམ་མཁའ་རང་ཉིད་ཡིན་པར་ཐལ། འདོད་
པའི་ཕྱིར། འདོད་ན། ནམ་མཁའ་དེའི་ཚེ་ན་སྒྲ་མི་རྟག་པར་སྒྲུབ་པའི་མཐུན་
དཔེ་སྐྱོན་ཅན་དུ་ཐལ། འདོད་པའི་ཕྱིར། འདོད་ན། དེའི་ཚེ་ན་བྱས་ན་མི་རྟག་
པས་ཁྱབ། དཔེར་ན་ནམ་མཁའ་བཞིན་ཞེས་སོགས་ཀྱི་སྒྲུབ་ངག་བཀོད་པར་
ཐལ་ལོ། །འདོད་ན། འགལ་ལོ། །ཁ་ཅིག་ན་རེ། བུམ་པ་རང་ཉིད་ཡིན་པའི་ཆ་
ནས། སྒྲ་མི་( ༡༢༥༠) རྟག་པར་སྒྲུབ་པའི་མཐུན་དཔེ་ཡང་དག་ཏུ་སོང་བ་དེ།
བུམ་པ་མཐུན་དཔེར་བཟུང་བའི་སྒྲ་མི་རྟག་པར་སྒྲུབ་པའི་མཐུན་དཔེའི་ཡོན་
ཏན་ཅན་གྱི་མཚན་ཉིད། ནམ་མཁའ་རང་ཉིད་ཡིན་པའི་ཆ་ནས། དེ་སྒྲུབ་ཀྱི་
མཐུན་དཔེ་སྐྱོན་ཅན་དུ་སོང་བ་དེ། ནམ་མཁའ་མཐུན་དཔེར་བཟུང་བའི་དེ་
སྒྲུབ་ཀྱི་མཐུན་དཔེ་སྐྱོན་ཅན་གྱི་མཚན་ཉིད། ཟེར་ན། དང་པོ་ལ། སྒྲ་མི་རྟག་
པར་སྒྲུབ་པའི་མཐུན་དཔེར་བཟུང་བ་ཡང་ཡིན། དེ་སྒྲུབ་ཀྱི་མཐུན་དཔེ་ཡང་
དག་གི་མཚན་ཉིད་དང་ལྡན་པ་ཡང་ཡིན་པའི་གཞི་མཐུན་ཆོས་ཅན། བུམ་པ་
མཐུན་དཔེར་བཟུང་བའི་སྒྲ་མི་རྟག་པར་སྒྲུབ་པའི་མཐུན་དཔེའི་ཡོན་ཏན་

ཅན་ཡིན་པར་ཐལ། མཚན་ཉིད་དེའི་ཕྱིར། རང་ཉིད་སྒྲ་མི་རྟག་པར་སྒྲུབ་པའི་
མཐུན་དཔེ་ཡང་དག་གི་མཚན་ཉིད་དང༌། བུམ་པ་དེའི་མཚན་གཞི་ཡིན་པའི་
ཕྱིར། འདོད་ན། དེ་ཆོས་ཅན། ཁྱོད་ཡིན་ན་བུམ་པ་མཐུན་དཔེར་བཟུང་བའི་
སྒྲ་མི་རྟག་པར་སྒྲུབ་པའི་མཐུན་དཔེ་ཡོན་ཏན་ཅན་ཡིན་དགོས་པར་ཐལ།
འདོད་པའི་ཕྱིར། འདོད་ན། གཟུགས་ཆོས་ཅན། ཐལ་ཕྱིར། མཚན་ཉིད་གཉིས་
པ་ལ། སྒྲ་མི་རྟག་པར་སྒྲུབ་པའི་མཐུན་དཔེར་བཟུང་བ་ཡང་ཡིན། དེ་སྒྲུབ་
ཀྱི་མཐུན་དཔེ་ཡང་དག་གི་མཚན་ཉིད་དང་མི་ལྡན་པ་ཡང་ཡིན་པའི་གཞི་
མཐུན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་ཉིད་སྒྲ་
མི་རྟག་པར་སྒྲུབ་པའི་མཐུན་དཔེ་སྐྱོན་ཅན་གྱི་མཚན་ཉིད་དང་། ནམ་མཁའ
དེའི་མཚན་གཞི་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཡིན་ན་
ནམ་མཁའ་མཐུན་( ༡༢༦ན)དཔེར་བཟུང་བའི་དེ་སྒྲུབ་ཀྱི་མཐུན་དཔེ་སྐྱོན་
ཅན་ཡིན་དགོས་པར་ཐལ། འདོད་པའི་ཕྱིར། འདོད་ན། བུམ་པའི་དོན་སྤྱི་
ཆོས་ཅན། ཐལ་ཕྱིར། ཁ་ཅིག་ན་རེ། ནམ་མཁའ་རང་ཉིད། རང་ཉིད་ཡིན་པའི་
ཆ་ནས་སྒྲ་མི་རྟག་པར་སྒྲུབ་པའི་མི་མཐུན་དཔེ་ཡང་དག་ཏུ་སོང་བ་དེ། དེ་
སྒྲུབ་ཀྱི་མི་མཐུན་དཔེའི་ཡོན་ཏན་ཅན་གྱི་མཚན་ཉིད། བུམ་པ་རང་ཉིད་ཡིན་
པའི་ཆ་ནས། སྒྲ་མི་རྟག་པར་སྒྲུབ་པའི་མི་མཐུན་དཔེ་སྐྱོན་ཅན་དུ་སོང་བ་དེ།
སྒྲ་མི་རྟག་པར་སྒྲུབ་པའི་མི་མཐུན་དཔེ་སྐྱོན་ཅན་གྱི་མཚན་ཉིད་ཟེར་ན། དང་
པོ་ལ། རྟག་ན་མ་བྱས་པས་ཁྱབ། དཔེར་ན་བུམ་པའི་དོན་སྤྱི་བཞིན། སྒྲ་ནི་
བྱས་ཞེས་པའི་སྒྲུབ་ངག་བཀོད་པའི་ཚེ་ན། སྒྲ་མི་རྟག་པར་སྒྲུབ་པའི་མི་མཐུན་
དཔེར་བཟུང་བ་ཡང་ཡིན། སྒྲ་མི་རྟག་པར་སྒྲུབ་པའི་མི་མཐུན་དཔེ་ཡང་
གི་མཚན་ཉིད་དང་ལྡན་པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར་ཏེ། དེའི་ཚེ་ན་དེ་སྒྲུབ་ཀྱི་མི་མཐུན་དཔེའི་ཡོན་
ཏན་ཅན་ཡིན་པའི་ཕྱིར། རྟགས་གྲུབ་སྟེ། དེའི་ཚེ་ན་དེ་སྒྲུབ་ཀྱི་མི་མཐུན་དཔེ་

ཡོན་ཏན་ཅན་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། ནམ་མཁའ་
རང་ཉིད་ཡིན་པར་ཐལ། འདོད་པའི་ཕྱིར། འདོད་ན། ནམ་མཁའ་དེ་དེའི་ཚེ་
ན་དེ་སྒྲུབ་ཀྱི་མི་མཐུན་དཔེ་ཡང་དག་ཏུ་ཐལ། འདོད་པའི་ཕྱིར། འདོད་ན།
དེའི་ཚེ་ན་རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན། ཞེས་སོགས་
ཀྱི་སྒྲུབ་( ༡༢༦བ)ངག་བཀོད་པར་ཐལ་ལོ། །འདོད་ན། འགལ་ལོ། །མཚན་ཉིད་
གཉིས་པ་ལ། རྟག་ན་མ་བྱས་པས་ཁྱབ། དཔེར་ན་ནམ་མཁའ་བཞིན། ཞེས་
སོགས་ཀྱི་སྒྲུབ་ངག་བཀོད་པའི་ཚེ་ན། སྒྲ་མི་རྟག་པར་སྒྲུབ་པའི་མི་མཐུན་
དཔེར་བཟུང་བ་ཡང་ཡིན། དེ་སྒྲུབ་ཀྱི་མི་མཐུན་དཔེ་ཡང་དག་གི་མཚན་
ཉིད་དང་ལྡན་པ་ཡང་ཡིན་པའི་གཞི་མཐུན་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར་ཏེ། དེའི་ཚེ་ན་སྒྲ་མི་རྟག་པར་སྒྲུབ་པའི་མི་མཐུན་དཔེའི་
སྐྱོན་ཅན་ཡིན་པའི་ཕྱིར། རྟགས་གྲུབ་སྟེ། དེའི་ཚེ་ན་དེ་སྒྲུབ་ཀྱི་མི་མཐུན
དཔེའི་སྐྱོན་ཅན་ཡོད་པའི་ཕྱིར། རྟགས་ཁས། རྩ་བར་འདོད་ན། དེ་ཆོས་ཅན།
བུམ་པ་རང་ཉིད་ཡིན་པར་ཐལ། འདོད་པའི་ཕྱིར། འདོད་ན། བུམ་པ་དེ་དེའི་
ཚེ་ན་དེ་སྒྲུབ་ཀྱི་མི་མཐུན་དཔེ་སྐྱོན་ཅན་དུ་ཐལ། འདོད་པའི་ཕྱིར། འདོད་ན།
དེའི་ཚེ་ན་རྟག་ན་མ་བྱས་པས་ཁྱབ། དཔེར་ན་བུམ་པ་བཞིན། ཞེས་སོགས་ཀྱི་
སྒྲུབ་ངག་བཀོད་པར་ཐལ་ལོ། འདོད་ན། འགལ་ལོ། །ཁ་ཅིག་ན་རེ། སྒྲ་མི་རྟག་
པར་སྒྲུབ་པའི་དཔེ་སྐྱོན་ཅན་དེ་ལ། སྒྲ་མི་རྟག་པར་སྒྲུབ་པའི་མཐུན་དཔེ་སྐྱོན་
ཅན་དང་། དེ་སྒྲུབ་ཀྱི་མི་མཐུན་དཔེ་སྐྱོན་ཅན་གཉིས་སུ་གྲངས་ངེས་སོ། །ཟེར་
ན། བུམ་པ་ཆོས་ཅན། སྒྲ་མི་རྟག་པར་སྒྲུབ་པའི་དཔེ་སྐྱོན་ཅན་དུ་ཐལ། དེ་
སྒྲུབ་ཀྱི་མི་མཐུན་དཔེ་སྐྱོན་ཅན་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
དེ་སྒྲུབ་ཀྱི་མི་མཐུན་དཔེར་བཟུང་བ་གང་ཞིག །དེ་སྒྲུབ་ཀྱི་མི་མཐུན་དཔེ་ཡང་
དག་མ་ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་དཔེ་༥ ༡༢༧ན) ཡང་དག་
ཡིན་པའི་ཕྱིར་ཏེ། ། དེ་སྒྲུབ་ཀྱི་མཐུན་དཔེ་ཡང་དག་ཡིན་པའི་ཕྱིར། གཞན་

ཡང་། སྒྲ་མི་རྟག་པར་སྒྲུབ་པའི་དཔེ་ཡང་དག་དེ་ལ། དེ་སྒྲུབ་ཀྱི་མཐུན་དཔེ་
ཡང་དག་དང་། དེ་སྒྲུབ་ཀྱི་མི་མཐུན་དཔེ་ཡང་དག་གཉིས་སུ་གྲངས་ངེས་པར་
ཐལ། དཔེ་སྐྱོན་ཅན་ལ་དེའི་ཕྱིར། རྟགས་ཁས། འདོད་ན། ནམ་མཁའ་ཆོས
ཅན། སྒྲ་མི་རྟག་པར་སྒྲུབ་པའི་དཔེ་ཡང་དག་ཏུ་ཐལ། དེ་སྒྲུབ་ཀྱི་མི་མཐུན
དཔེ་ཡང་དག་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། ཁྱོད་དང་
གཟུགས་གཉིས་བྱས་པ་དང་མི་རྟག་པར་ཆོས་མཐུན་པར་ཐལ་ལོ། །བྱས་པ་ལ་
ཁོ་ན་རེ། བུམ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་དཔེ་མ་ཡིན་པར་
ཐལ། དེ་སྒྲུབ་ཀྱི་མི་མཐུན་དཔེ་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་མི་མཐུན
ཕྱོགས་ཡིན་ན། དེ་སྒྲུབ་ཀྱི་མཐུན་ཕྱོགས་མ་ཡིན་དགོས་པའི་ཕྱིར་ན་མ་ཁྱབ་སྟེ།
འོ་ན། བུམ་པ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་དཔེར་བཟུང་བ་མ་
ཡིན་པར་ཐལ། དེ་སྒྲུབ་ཀྱི་མི་མཐུན་དཔེར་བཟུང་བ་ཡིན་པའི་ཕྱིར། ཁྱབ་སྟེ།
དེ་སྒྲུབ་ཀྱི་མི་མཐུན་ཕྱོགས་སུ་བཟུང་ན། དེ་སྒྲུབ་ཀྱི་མཐུན་ཕྱོགས་སུ་མ་བཟུང་
དགོས་པའི་ཕྱིར། བྱས་པ་ལ་ཁོ་ན་རེ། སྒྲ་མི་རྟག་པར་སྒྲུབ་པའི་དཔེ་སྐྱོན་ཅན་
ཡིན་ན། དེ་སྒྲུབ་ཀྱི་མཐུན་དཔེ་སྐྱོན་ཅན་ཡིན་དགོས་པར་ཐལ། དེ་སྒྲུབ་ཀྱི་
དཔེ་ཡང་དག་པ་ལ་དེ་དགོས་པའི་ཕྱིར། རྟགས་ཁས། འདོད་ན། རྟག་ན་མ་
བྱས་པས་ཁྱབ། ཅེས་སོགས་ཀྱི་སྒྲུབ་ངག་བཀོད་པའི་ཚེ་ན། ནམ་མཁའ་ཆོས་
( ༡༢༧བ) ཅན། ཐལ་ཕྱིར་ཏེ། དེ་སྒྲུབ་ཀྱི་དཔེ་གང་ཞིག །དེ་སྒྲུབ་ཀྱི་དཔེ་ཡང་
དག་མ་ཡིན་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་མི་མཐུན་དཔེ་ཡིན་པའི་
ཕྱིར། གཉིས་པ་མ་གྲུབ་ན། དེ་སྒྲུབ་ཀྱི་མཐུན་དཔེ་ཡང་དག་ཏུ་ཐལ། མ་གྲུབ་
པ་དེའི་ཕྱིར། ཁྱབ་པ་ཁས། རྩ་བར་འདོད་ན། དེའི་ཚེ་ན་དེ་སྒྲུབ་ཀྱི་མཐུན་
དཔེ་ཡོད་པར་ཐལ། འདོད་པའི་ཕྱིར། འདོད་ན། དེའི་ཚེ་ན་དེ་སྒྲུབ་ཀྱི་ཆོས་
མཐུན་སྦྱོར་གྱི་སྒྲུབ་ངག་ཡོད་པར་ཐལ། འདོད་པའི་ཕྱིར། དེ་སྒྲུབ་ཀྱི་ཆོས་མི་
མཐུན་སྦྱོར་གྱི་སྒྲུབ་ངག་འགོད་པའི་ཚེ་ན་དེ་སྒྲུབ་ཀྱི་ཆོས་མཐུན་སྦྱོར་གྱི་སྒྲུབ་

ངག་བཀོད་པར་ཐལ་ལོ། །འདོད་ན། སྒྲུབ་ངག་གཅིག་བཀོད་པའི་ཚེ་ན་སྒྲུབ་
ངག་ཐམས་ཅད་བཀོད་པར་ཐལ། འདོད་པའི་ཕྱིར། ཟེར་རོ། །
༈ རང་ལུགས་བཞག་པ་ལ། རྟགས་ཀྱི་སྐྱོན་ཡོན་བཤད་པ། ཕྱོགས་ཀྱི་སྐྱོན་
ཡོན་བཤད་པ། དཔེའི་སྐྱོན་ཡོན་བཤད་པ་དང་གསུམ། དང་པོ་ནི། སྒྲ་མི་རྟག་
པར་སྒྲུབ་པའི་ཚུལ་གསུམ་སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་གྱི་
མཚན་ཉིད་ཡིན། སྒྲ་མི་རྟག་པར་སྒྲུབ་པའི་རྟགས་ཡོན་ཏན་ཅན་དང་། དེ་
སྒྲུབ་ཀྱི་རྟགས་སྐྱོན་མེད། དེ་སྒྲུབ་གྱི་རྟགས་ཡང་དག་རྣམས་དོན་གཅིག་གོ
བྱས་པ་རང་ཉིད་ཡིན་པའི་ཆ་ནས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་ཡོན་ཏན་ཅན་དུ་སོང་བ་དེ། རང་ཉིད་བྱས་རྟགས་ཀྱི་དེ་སྒྲུབ་ཀྱི་རྟགས་
ཀྱི་ཡོན་ཏན་གྱི་མཚན་ཉིད། དེ་ལ་དབྱེ་ན། དེ་སྐོར་གྱི་རང་དོན་སྐབས་ཀྱི་དེ་
དང་། དེ་སྐོར་གྱི་གཞན་དོན་སྐབས་ཀྱི་དེ་གཉིས་སུ་ཡོད། དེ་སྐོར་གྱི་ཚུལ་
གསུམ། དེ་སྐོར་གྱི་རྟགས་( ༡༢༨ན)ཀྱི་ཡོན་ཏན་ཅན་གྱི་མཚན་ཉིད་ཡིན། དེ་
སྐོར་གྱི་རང་དོན་སྐབས་ཀྱི་ཚུལ་གསུམ་དེ་སྐོར་གྱི་དེའི་མཚན་ཉིད་ཡིན། དེའི་
སྐོར་གྱི་གཞན་དོན་སྐབས་ལ་མཚོན་ནོ། །རྟགས་ཀྱི་སྐྱོན་བཤད་པ་ནི།མིག་
ཤེས་ཀྱི་གཟུང་བྱ་རང་ཉིད་ཡིན་པའི་ཆ་ནས། མིག་ཤེས་གཟུང་བྱའི་རྟགས་
ཀྱིས་སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་སོང་བ་དེ། རང་ཉིད་མིག་
ཤེས་ཀྱི་གཟུང་བྱའི་རྟགས་ཀྱིས་དེ་སྒྲུབ་ཀྱི་རྟགས་སྐྱོན་ཡིན་པའི་མཚན་ཉིད།
དེ་སྐོར་གྱི་རྟགས་སུ་བཀོད་པ་ཡང་ཡིན། དེ་སྐོར་གྱི་ཚུལ་གསུམ་མ་ཡིན་པ་
ཡང་ཡིན་པའི་གཞི་མཐུན་དེ། དེ་སྐོར་གྱི་རྟགས་སྐྱོན་ཅན་གྱི་མཚན་ཉིད་ཡིན།
དེ་ལ་དབྱེ་ན། འགལ་མ་ངེས་མ་གྲུབ་པའི་དེ་གསུམ། བྱས་པ་རང་ཉིད་ཡིན་
པའི་ཆ་ནས། བྱས་རྟགས་ཀྱིས་སྒྲ་རྟག་པར་སྒྲུབ་པའི་འགལ་རྟགས་སུ་སོང་བ་
དེ་རང་ཉིད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་འགལ་རྟགས་སྐྱོན་
ཅན་ཡིན་པའི་མཚན་ཉིད། མཚན་གཞི་ནི། བྱས་རྟགས་ཀྱིས་སྒྲ་རྟག་པར་སྒྲུབ་

པའི་ཕྱོགས་སྐྱོན་ཅན་གྱི་གཏན་ཚིགས་ལྟར་སྣང་ཡང་ཡིན། དེ་སྐོར་གྱི་མ་ངེས་
པའི་གཏན་ཚིགས་མ་ཡིན་པ་ཡང་ཡིན་པའི་གཞི་མཐུན་ལྟ་བུའོ། །གཞལ་བྱ་
རང་ཉིད་ཡིན་པའི་ཆ་ནས་གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་
མ་ངེས་པའི་གཏན་ཚིགས་སུ་སོང་བ་དེ། རང་ཉིད་དེ་སྐོར་གྱི་མ་ངེས་པ་དེའི་
མཚན་ཉིད། མཚན་གཞི་ནི། གཞལ་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་
ཕྱོགས་སྐྱོན་ཅན་གྱི་གཏན་ཚིགས་ལྟར་སྣང་ཡང་ཡིན། དེ་སྐོར་གྱི་འགའ་
( ༡ ༢ ༨ བ)རྟགས་མ་ཡིན་པ་ཡང་ཡིན་པའི་གཞི་མཐུན་ལྟ་བུའོ། །མིག་ཤེས་ཀྱི་
གཟུང་བྱ་རང་ཉིད་ཡིན་པའི་ཆ་ནས། མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་
རྟག་པར་སྒྲུབ་པའི་མ་གྲུབ་པའི་གཏན་ཚིགས་སུ་སོང་བ་དེ། རང་ཉིད་དེ་སྐོར་
གྱི་མ་གྲུབ་པའི་རྟགས་སྐྱོན་ཡིན་པའི་མཚན་ཉིད། མཚན་གཞི་ནི། མིག་ཤེས་ཀྱི་
གཟུང་བྱའི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པ་ཡང་ཡིན། དེ་སྐོར་གྱི་
ཕྱོགས་ཆོས་མ་ཡིན་པ་ཡང་ཡིན་པའི་གཞི་མཐུན་ལྟ་བུའོ།།དེར་མ་ཟད་དེ་
སྐོར་གྱི་རྟགས་སུ་བཀོད་པ་ཡང་ཡིན། སྒྲའི་སྟེང་དུ་འགོད་ཚུལ་དང་མཐུན་
པར་མ་གྲུབ་པ་ཡང་ཡིན་པའི་གཞི་མཐུན་ལྟ་བུའོ། །གཉིས་པ་ཕྱོགས་ཀྱི་སྐྱོན
ཡོན་བཤད་པ་ནི། ། སྒྲ་མི་རྟག་པ་རང་ཉིད་ཡིན་པའི་ཆ་ནས། སྒྲ་མི་རྟག་པར
སྒྲུབ་པའི་ཕྱོགས་ཡང་དག་ཏུ་སོང་བ་དེ་རང་ཉིད་སྒྲ་མི་རྟག་པར་སྒྲུབ་པའི་
ཕྱོགས་ཀྱི་ཡོན་ཏན་ཡིན་པའི་མཚན་ཉིད་ཡིན། དེ་ལ་དབྱེ་ན། དེ་སྒྲུབ་ཀྱི་རང
དོན་སྐབས་ཀྱི་དེ་དང་། དེ་སྒྲུབ་ཀྱི་གཞན་དོན་སྐབས་ཀྱི་དེ་གཉིས། སྒྲ་མི་རྟག
པར་སྒྲུབ་པའི་ཕྱོགས་སུ་བཟུང་བ་ཡང་ཡིན། རྒོལ་བ་རྟོགས་ལྡན་གྱིས་དེ་སྒྲུབ་
ཀྱི་ཕྱོགས་ཡང་དག་ཏུ་ཁས་བླངས་པ་ཡང་ཡིན་པའི་གཞི་མཐུན་པ་དེ། དེ་སྒྲུབ་
ཀྱི་ཕྱོགས་ཀྱི་ཡོན་ཏན་གྱི་མཚན་གཞི་ཡིན། དེས་གཅིག་ཤོས་གཉིས་པ་ལ་
རིགས་འགྲེའོ། །སྒྲ་མི་རྟག་པར་སྒྲུབ་པའི་ཕྱོགས་ཀྱི་ཡོན་ཏན་དེ་ལ་སྒྲས་བརྗོད་
རིགས་ཀྱི་སྒོ་ནས་དབྱེ་ན། དེ་སྒྲུབ་ཀྱི་ཤུགས་ཀྱི་ཕྱོགས་ཀྱི་ཡོན་ཏན་དང་། དེ་

སྒྲུབ་ཀྱི་དངོས་ཀྱིས་དེ་གཉིས་ཡོད་དོ། །སྒྲ་མཉན་བྱ་རང་ཉིད་ཡིན་པའི་ཆ་
ནས་སྒྲ་མཉན་བྱར་སྒྲུབ་པའི་ཕྱོགས་སྐྱོན་ཅན་དུ་སོང་བ་(༡༢༩ན)དེ་རང་
ཉིད་དེ་སྒྲུབ་ཀྱི་ཕྱོགས་སྐྱོན་ཅན་ཡིན་པའི་མཚན་ཉིད་ཡིན། དེ་ལ་དབྱེ་ན། དེ་
སྒྲུབ་ཀྱི་རང་དོན་སྐབས་ཀྱི་དེ་དང། དེ་སྒྲུབ་ཀྱི་གཞན་དོན་སྐབས་ཀྱི་དེ་གཉིས་
སུ་ཡོད། སྒྲ་མཉན་བྱར་སྒྲུབ་པའི་ཕྱོགས་སུ་བཟུང་བ་ཡང་ཡིན། རྒོལ་བ་རྟོགས་
ལྡན་གྱིས་དེ་སྒྲུབ་ཀྱི་ཕྱོགས་ཡང་དག་ཏུ་ཁས་མ་བླངས་པ་ཡང་ཡིན་པའི་གཞི་
མཐུན་པ་དེ། དེ་སྒྲུབ་ཀྱི་ཕྱོགས་སྐྱོན་གྱི་མཚན་གཞི་ཡིན། དེས་གཅིག་ཤོས་
གཉིས་ལའང་རིགས་འགྲེའོ། །ཡང་དེ་སྒྲུབ་ཀྱི་ཕྱོགས་སྐྱོན་དེ་ལ་སྒྲས་བརྗོད་
རིགས་ཀྱིས་སྒོ་ནས་དབྱེ་ན་དེ་སྒྲུབ་ཀྱི་དངོས་ཀྱི་དེ་དང་། དེ་སྒྲུབ་ཀྱི་ཤུགས་ཀྱི་
དེ་གཉིས་སུ་ཡོད་དོ། །གསུམ་པ་དཔེའི་སྐྱོན་ཡོན་བཤད་པ་ནི། སྒྲ་མི་རྟག་པར་
སྒྲུབ་པའི་རྟགས་དཔེ་ཡོན་ཏན་ཅན་གང་རུང་ཡང་ཡིན། རང་ཉིད་ཡིན་པའི་
ཆ་ནས་སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཏུ་སོང་བ་ཡོད་པ་དེ།
རང་ཉིད་སྒྲ་མི་རྟག་པར་སྒྲུབ་པའི་མཐུན་དཔེའི་ཡོན་ཏན་ཅན་ཡིན་པའི་
མཚན་ཉིད། མཚན་གཞི་ནི། སྒྲ་མི་རྟག་པར་སྒྲུབ་པའི་མཐུན་དཔེར་བཟུང་བ་
ཡང་ཡིན། དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་དང་ལྡན་པ་ཡང་
ཡིན་པའི་གཞི་མཐུན་ལྟ་བུའོ། ། །གཞི་ལ་བཀར་ན། སྒྲ་མི་རྟག་པར་སྒྲུབ་པའི་
རྟགས་དཔེའི་ཡོན་ཏན་ཅན་གང་རུང་ཡིན། བུམ་པ་རང་ཉིད་ཡིན་པའི་ཆ་
ནས། བུམ་པ་མཐུན་དཔེར་བཟུང་བའི་དེ་སྒྲུབ་ཀྱི་མཐུན་དཔེ་ཡང་དག་ཏུ་
སོང་བ་དེ། བུམ་པ་མཐུན་དཔེར་བཟུང་བའི་དེ་སྒྲུབ་ཀྱི་མཐུན་དཔེའི་ཡོན་
ཏན་གྱི་མཚན་ཉིད། མཚན་གཞི་ནི། སྒྲ་མི་རྟག་པར་སྒྲུབ་( ༡༢༩༠)པའི་མཐུན་
དཔེར་བཟུང་བ་ཡང་ཡིན། དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་
དང་ལྡན་པ་ཡང་ཡིན། བུམ་པའི་ལྡོག་པ་ཡང་ཡིན་པའི་གཞི་མཐུན་ལྟ་བུའོ། །
སྒྲ་མི་རྟག་པར་སྒྲུབ་པའི་མཐུན་དཔེའི་སྐྱོན་ཅན་དང་། དེ་སྒྲུབ་ཀྱི་མི་མཐུན་

དཔེའི་སྐྱོན་ཅན་གང་རུང་ཡང་ཡིན། ནམ་མཁའ་རང་ཉིད་ཡིན་པའི་ཆ་ནས།
ནམ་མཁའ་མཐུན་དཔེར་བཟུང་བའི་དེ་སྒྲུབ་ཀྱི་མཐུན་དཔེ་སྐྱོན་ཅན་དུ་སོང་
བ་དེ། ནམ་མཁའ་མཐུན་དཔེར་བཟུང་བའི་དེ་སྒྲུབ་ཀྱི་མཐུན་དཔེའི་སྐྱོན་
ཅན་གྱི་མཚན་ཉིད་ཡིན། མཚན་གཞི་ནི། སྒྲ་མི་རྟག་པར་སྒྲུབ་པའི་མཐུན་
དཔེར་བཟུང་བ་ཡང་ཡིན། དེ་སྒྲུབ་ཀྱི་མཐུན་དཔེ་ཡང་དག་གི་མཚན་ཉིད་
དང་མི་ལྡན་པ་ཡང་ཡིན། ནམ་མཁའི་ལྡོག་པ་ཡང་ཡིན་པའི་གཞི་མཐུན་ལྟ་
བུའོ། །ངག་དོན་ནི། མིག་ཤེས་ཀྱི་གབཟུང་བྱའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་སུ་བཀོད་པ་ཡང་ཡིན། དེ་སྐོར་གྱི་ཚུལ་གསུམ་མ་ཡིན་པ་ཡང་
ཡིན་པའི་གཞི་མཐུན་ཆོས་ཅན། དེ་སྐོར་གྱི་ཕྱོགས་སྐྱོན་མ་ཡིན་ཏེ། དེ་སྐོར་གྱི་
རྟགས་སྐྱོན་ཡིན་པའི་ཕྱིར། དེ་སྐོར་གྱི་མཐུན་དཔེར་བཟུང་བ་ཡང་ཡིན། ངེ་
སྐོར་གྱི་མཐུན་དཔེ་ཡང་དག་གི་མཚན་ཉིད་དང་མི་ལྡན་པ་ཡང་ཡིན་པའི་
གཞི་མཐུན་ཆོས་ཅན། དེ་སྐོར་གྱི་ཕྱོགས་སྐྱོན་མ་ཡིན་ཏེ། དེ་སྐོར་གྱི་དཔེ་སྐྱོན་
ཡིན་པའི་ཕྱིར་རོ། །
༈ རྩོད་པ་སྤོང་བ་ལ། ཁ་ཅིག་ན་རེ། སྒྲ་མཉན་བྱར་སྒྲུབ་པའི་རྟགས་དང་
ཕྱོགས་གཉིས་ཅར་དུ་བཟུང་བ་ཡང་ཡིན། རྒོལ་བ་རྟོགས་ལྡན་གྱིས་དེ་སྒྲུབ་ཀྱི་
( ༡ ༣༠ ན)ཕྱོགས་ཡང་དག་ཏུ་ཁས་མ་བླངས་པ་ཡང་ཡིན་པའི་གཞི་མཐུན་ཆོས་
ཅན། དེ་སྒྲུབ་ཀྱི་ཕྱོགས་སྐྱོན་དུ་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། འདོད་
མི་ནུས་ཏེ། དེ་སྒྲུབ་ཀྱི་རྟགས་སྐྱོན་ཡིན་པའི་ཕྱིར། ཁྱབ་སྟེ། འདི་དེ་དག་གི་
སྐྱོན་མིན་ནམ། ཞེས་གསུངས་པའི་ཕྱིར་ན་མ་ཁྱབ་བོ། །མིག་ཤེས་ཀྱི་གཟུང་
བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྐྱོན་ཡིན་ན། དེ་སྐོར་གྱི་
ཕྱོགས་སྐྱོན་མ་ཡིན་པས་ཁྱབ་པ་དེ་དེའི་དོན་ཡིན་པའི་ཕྱིར། ཁ་ཅིག་ན་རེ། སྒྲ་
མི་རྟག་པར་སྒྲུབ་པའི་ཤུགས་ཀྱི་ཕྱོགས་སུ་བཟུང་བ་ཡང་ཡིན། རྒོལ་བ་རྟོགས
ལྡན་གྱིས་དེ་སྒྲུབ་ཀྱི་ཤུགས་ཀྱི་ཕྱོགས་ཡང་དག་ཏུ་ཁས་མ་བླངས་པ་ཡང་ཡིན་

པའི་གཞི་མཐུན་ཆོས་ཅན། སྒྲ་མི་རྟག་པ་རང་ཉིད་ཡིན་པའི་ཆ་ནས་སྒྲ་མི་
རྟག་པར་སྒྲུབ་པའི་ཕྱོགས་ཡང་དག་ཏུ་སོང་བར་ཐལ། དེ་སྒྲུབ་ཀྱི་ཕྱོགས་ཀྱི་
ཡོན་ཏན་ཡིན་པའི་ཕྱིར་ཏེ། སྒྲ་མི་རྟག་པ་མ་ཡིན་པ་ལས་ལོག་པ་རང་ཉིད་
ཡིན་པའི་ཆ་ནས། སྒྲ་མི་རྟག་པར་སྒྲུབ་པའི་ཕྱོགས་ཡང་དག་ཏུ་སོང་བའི་ཕྱིར་
ན་མ་ཁྱབ། གཞན་ཡང་། གསལ་བ་དེར་ཐལ། ཁྱོད་ཡིན་པའི་ཆ་ནས་སྒྲ་མི་
རྟག་པར་སྒྲུབ་པའི་ཕྱོགས་ཡང་དག་ཏུ་སོང་བ་ཡོད་པའི་ཕྱིར་ན་མ་ཁྱབ།
གཞན་ཡང་གསལ་བ་དེར་ཐལ། སྒྲ་མི་རྟག་པར་སྒྲུབ་པའི་ཤུགས་ཀྱི་ཕྱོགས་ཀྱི་
ཡོན་ཏན་ཡིན་པའི་ཕྱིར་ན་ཡང་མ་ཁྱབ་བོ། །
༈ དེ་ལ་ཁས་བླངས་འབྲས་རྟགས་ཏེ། །ཞེས་སོགས་གང་ལས་འཕྲོས་ན། ངོ་
བོ་ཚིག་ཕྲད་བདག་ཉིད་( ༡ ༣་) འདོད།།ཅེས་པ་ནས། ཕྱོགས་དང་གཏན་
ཚིགས་སྐྱོན་མེད་ཉིད། །ཅེས་པའི་བར་གྱི་ཚད་མ་མདོར་གཞན་དོན་བསྒྲུབ་བྱ་
ཡང་དག་གི་མཚན་ཉིད་འཆད་པའི་ཚིག་ཟུར་དུ་འདོད་པ་ཞེས་པའི་ཚིག་
སྨོས་པ་དང་། རང་ཉིད་ཅེས་པའི་ཚིག་སྨོས་པའི་དགོས་པ་རྒྱས་པར་བཤད་པ་
ལ། འོ་ན། མ་བསལ་བ་སྨོས་པའི་དགོས་པ་རྒྱས་པར་འཆད་ཚུལ་དེ་གང་ཞེ་ན།
འདི་ལ་མདོར་བསྟན། རྒྱས་བཤད་གཉིས། དང་པོ་འཆད་པར་བྱེད་པ་ལ།
ཁས་བླང་དེ་ཡང་ཚད་མ་ནི། །ཞེས་པ་ནས། འགྲོ་ལ་གྲགས་པ་རང་བཞིན་
རྟགས། །ཞེས་པའི་བར་བྱུང་། གཉིས་པ་འཆད་པར་བྱེད་པ་ལ། ཡང་དག་ངེས་
ལྡན་འདོད་བརྗོད་པ། །ཞེས་པ་ནས། མཉན་བྱས་དབང་པོའི་སྤྱོད་ཡུལ་ལོ། །
ཞེས་པའི་བར་བྱུང་། དེ་ཡང་རང་རེས། བདག་ཉིད། རྒོལ་བས་ཁས་བླངས་པ་
གཟུང་ངོ༌། །ཞེས་པའི་སྐབས་སུ་གཞན་དོན་བསྒྲུབ་བྱ་ཡང་དག་ཡིན་ན། སྔ་
རྒོལ་ཡང་དག་གིས་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ་ཅིག་
དགོས་སོ། །བྱས་པ་ལ། འོ་ན། དེ་ཙམ་གྱི་གཞན་དོན་བསྒྲུབ་བྱ་ཡང་དག་གི་
མཚན་ཉིད་ཡོངས་སུ་རྫོགས་པ་ཡིན་ནམ་ཞེ་ན། མ་ཡིན་ཏེ། དེའི་མཚན་ཉིད་

ཀྱི་ཟུར་དུ་མ་བསལ་བ་ཞེས་པའི་ཁྱད་པར་སྨོས་དགོས་པའི་ཕྱིར་ཏེ། གཞན་
དོན་བསྒྲུབ་བྱ་ཡང་དག་ཡིན་ན། མངོན་གསུམ་ཚད་མ་དང་རྗེས་སུ་དཔག་
པའི་ཚད་མ་གང་གིས་ཀྱང་མ་བསལ་བ་ཅིག་དགོས་པའི་ཕྱིར། ཞེས་འཆད་
པར་བྱེད་པ་ལ། ཁས་བླངས་དེ་ཡང་ཚད་མ་( ༡༣༡ན) ནི། །ཞེས་སོགས་རྐང་པ
གཉིས་བྱུང་། གཞན་དོན་བསྒྲུབ་བྱ་ཡང་དག་ཡིན་ན་མངོན་གསུམ་གྱི་ཚད་མ
དང་རྗེས་སུ་དཔག་པའི་ཚད་མ་གང་གིས་ཀྱང་མ་བསལ་བ་ཅིག་དགོས་ཏེ་
ཚད་མས་བསལ་བ་ཞུགས་པ་རྣམས་རྟགས་ཡང་དག་གི་བྱེད་པ་འཇུག་པའི་
རྟེན་མ་ཡིན་པའི་ཕྱིར། ཞེས་འཆད་པར་བྱེད་པ་ལ། གཏན་ཚིགས་ཐེ་ཚོམ་ལ་
བརྗོད་ཕྱིར། །ཞེས་སོགས་རྐང་པ་གཉིས་བྱུང་། ཁས་བླངས་དེ་ཡང་ཚད་
ཞེས་སོགས་ཀྱི་སྐབས་སུ། སེལ་བྱེད་ཀྱི་ཚད་མ་དེ་ལ། མངོན་སུམ་ཚད་མ་དང་།
རྗེས་སུ་དཔག་པའི་ཚད་མ་གཉིས་སུ་གྲངས་ངེས་པར་བསྟན་པ་ལ། འོ་ན་སློབ་
དཔོན་ཕྱོགས་གླང་གིས། མངོན་སུམ་དོན་དང་རྗེས་དཔག་དང་། །ཡིད་ཆེས་
གྲགས་པའི་རང་རྟེན་ལའོ། །ཞེས་སེལ་བྱེད་ཀྱི་ཚད་མ་དེ་ལ་བཞིར་བཤད་པ་
དང་འགལ་ལོ། །ཞེ་ན། སློབ་དཔོན་གྱིས་དེ་ལྟར་བཤད་པ་ནི། མངོན་གསུམ་གྱི་
ཚད་མ་རྣམས་གཅིག་ཏུ་བསྡུས། རྗེས་དཔག་གི་ཚད་མ་དེ་ལ་གསུམ་དུ་དབྱེ་བ་
ཡིན་པས། དབྱེ་བསྡུ་ཙམ་ཡིན་པའི་ཕྱིར། ཞེས་འཆད་པར་བྱེད་པ་ལ། རྗེས་སུ་
དཔག་པའི་དབྱེ་བ་ཡི། །ཞེས་སོགས་རྐང་པ་གཉིས་འབྱུང་། འོ་ན། མངོན་སུམ་
གྱི་ཚད་མ་གཅིག་ཏུ་བསྡུས། རྗེས་དཔག་གིས་ཚད་མ་དེ་ལ་གསུམ་དུ་དབྱེ་བའི་
རྒྱུ་མཚན་གང་ཞེ་ན། རྒྱུ་མཚན་ཡོད་དེ། མངོན་སུམ་གྱི་ཚད་མ་རྣམས་རང་གི་
གཞལ་བྱའི་གཙོ་བོ་འཇལ་ཚུལ་དང་རང་གི་གཞལ་བྱའི་ལོག་རྟོག་གཙོ་བོར་
སེལ་བའི་ཚུལ་མཚུངས། ( ༡༣༡བ) རྗེས་སུ་དཔག་པའི་ཚད་མ་རྣམས་དེ་ལྟར་
མི་མཚུངས་པའི་ཕྱིར། འོ་ན། རྗེས་དཔག་གསུམ་གྱི་རྟེན་གཏན་ཚིགས་གང་ཞེ་
ན། དེ་ཡང་དངོས་སྟོབས་རྗེས་དཔག་གི་རྟེན་གཏན་ཚིགས་དེ་ལེའུ་དང་པོར་

རྒྱས་པར་བཤད་ཟིན་ལ། ཡིད་ཆེས་རྗེས་དཔག་གི་དེ་ལ་ཡིད་ཆེས་ཀྱི་རྗེས་
དཔག་གི་རང་བཞིན་གྱི་རྟགས་ཡང་དག་དང་།ཡིད་ཆེས་རྗེས་དཔག་གི་
འབྲས་རྟགས་གཉིས་ཡོད་པ་ལས། དང་པོ་དེ། མཐོང་དང་མ་མཐོང་དངོས་པོ་
ཡིས། །ཞེས་ལེའུ་དང་པོར་རྒྱས་པར་བསྟན་ཟིན་ལ། ཡིད་ཆེས་ཀྱི་འབྲས་རྟགས་
ཙམ་ཞིག་འཆད་པར་བྱེད་པ་ལ། དེ་ལ་ཁས་བླངས་འབྲས་རྟགས་ཏེ། །ཞེས་པ་
འདི་བྱུང༌། གྲགས་པའི་རྗེས་དཔག་གི་རྟེན་གཏན་ཚིགས་དེ་འཆད་པར་བྱེད་
པར་ལ། འགྲོ་ལ་གྲགས་པའི་རང་བཞིན་རྟགས། །ཞེས་པ་འདི་བྱུང་། འོ་ན།
ལྷས་དེ་ལ་ཁས་བླངས་ཞེས་བྱ་བ་ནི་བཏགས་པའོ། །འགྲོ་ལ་གྲགས་པ་ཞེས་བྱ་
བ་ནི་མཚན་ཉིད་པའོ། །ཞེས་དང་། ཆོས་མཆོག་གིས། དེ་འདྲ་བ་དེ་སྨྲ་བ་པོའི་
ང་རྒྱལ་གྱི་དབང་གིས་རྗེས་སུ་དཔག་པའོ། །ཞེས་འཆད་པ་དང་འགལ་ལོ། །ཞེ་
ན་སྐྱོན་མེད་དེ། ཡིད་ཆེས་ཀྱི་རྟགས་འགོད་དགོས་ཀྱི་གང་ཟག་དེ་ལ་ལུང་དོན་
ལ་དཔྱད་པ་རྫོགས་པ་དང་། ལུང་དོན་ལ་དཔྱད་པ་མ་རྫོགས་པ་གཉིས་ཡོད་
པ་ལས། དཔྱད་གསུམ་གྱིས་དག་པའི་ལུང་གི་རྟགས་ཀྱིས། སྦྱིན་པས་ལོངས་
སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གིས་བསྟན་བྱའི་དོན་ལ་མི་བསླུ་
བར་སྒྲུབ་པའི་ཚུལ་གསུམ་ཚད་མས་ངེས་ཤིང་། དེ་སྐོར་གྱི་ཚུལ་གསུམ་དྲན་
པའི་དྲན་( ༡༣༢ན)ཤེས་རྒྱུད་ལ་ལྡན་པའི་དེ་སྐོར་གྱི་ཕྱིར་རྒོལ་ཡང་དག་དེ་ལ།
ལུང་དོན་ལ་དཔྱད་པ་རྫོགས་པ་ཞེས་བྱ་སྟེ། དེ་ལྟ་བུའི་རྒོལ་བ་དེ་གཞལ་བྱའི་
གནས་དང་པོ་གཉིས་ལ་དཔྱད་པས་དག་ནས།། ཤིན་ཏུ་ལྐོག་འགྱུར་ལ་དཔྱོད་
པ་སྐབས་སུ་བབ་པ་ཡིན་པའི་ཕྱིར། དེ་ལྟ་བུའི་རྒོལ་བ་དེའི་ངོར་ཡིད་ཆེས་ཀྱི་
རྟགས་ཡང་དག་མཆན་ཉིད་པ་ཅིག་སྟོན་ལ།དཔྱད་གསུམ་གྱིས་དག་པའི་
ལུང་གི་རྟགས་ཀྱིས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་
དང་རང་གི་བསྟན་དོན་རྟོགས་པའི་ཚད་མ་སྔ་མ་སྔོན་དུ་སོང་བར་སྒྲུབ་པའི་
ཚུལ་གསུམ་ཚད་མས་མ་ངེས་ཤིང༌། དེ་སྐོར་གྱི་བསྒྲུབ་བྱ་ལ་ཤེས་འ

ཞུགས་པའི་རྒོལ་བ་དེ་ལ་ལུང་དོན་ལ་དཔྱད་པ་མ་རྫོགས་པ་ཞེས་བྱ་སྟེ། དེ་ལྟ་
བུ་རྒོལ་བ་དེ་ཤིན་ཏུ་ལྐོག་འགྱུར་ལ་དཔྱོད་པ་སྐབས་སུ་བབ་པ་ཡིན་པའི་ཕྱིར
རྒོལ་བ་དེའི་ངོར་དཔྱད་གསུམ་གྱིས་དག་པའི་ལུང་དེ་ལ། སྦྱིན་པས་ལོངས
སྤྱོད་ཁྲིམས་ཀྱི་བདེ། །ཞེས་པའི་ལུང་གི་བསྟན་དོན་རྟོགས་པའི་ཚད་མ་སྔ་མ
སྔོན་དུ་སོང་བར་སྒྲུབ་པའི་འབྲས་རྟགས་ཞེས་བརྗོད་རིགས་ཏེ།དེ་འདྲའི
རྒོལ་བ་དེ་དེ་སྐོར་གྱི་བསྒྲུབ་བྱ་ལ་ཤེས་འདོད་ཞུགས་པ་ཡིན་པའི་ཕྱིར། རྒྱུ
མཚན་དེའི་ཕྱིར་ན། དེ་ལ་ཁས་བླངས་འབྲས་རྟགས་ཏེ། །ཞེས་པའི་གཞུང་
འདིས་ཡིད་ཆེས་ཀྱི་རྟགས་ཡང་དག་མཚན་ཉིད་པ་ཅིག་གཙོ་བོར་བསྟན་ནས།
ཡིད་ཆེས་ཀྱི་རྟགས་ཡང་དག་བཏགས་པ་བ་ཞིག་ཞར་ལ་བསྟན་པ་ཡིན་ནོ། །
འོ་ན་ཡང་དག་ངེས་ལྡན་( ༡༣༢བ) བརྗོད་འདོད་པ། །ཞེས་སོགས་ཀྱི་གཞན་
དོན་བསྒྲུབ་བྱ་ཡང་དག་ཡིན་ན། ཡིད་ཆེས་རྗེས་དཔག་ལ་སོགས་པས་མ་
བསལ་བ་ཞིག་དགོས་ཚུལ་འཆད་པར་བྱེད་པ་ལ། སྐྱེས་བུའི་འདོད་དང་རྗེས་
འབྲེལ་བ། །ཞེས་པ་ནས། མངོན་སུམ་རྗེས་དཔག་གནོད་ལ་མིན། །ཞེས་པའི་
བར་བྱུང་། མངོན་སུམ་གྱི་བསལ་བྱའི་ཚུལ་འཆད་པར་བྱེད་པ་ལ། མངོན་སུམ་
གྱིས་གནོད་འདི་ལ་ཡང་། །ཞེས་པ་ནས། མཉན་བྱས་དབང་པོའི་སྤྱོད་ཡུལ་
བཤད། །ཅེས་པའི་བར་བྱུང་། སྐབས་འདིར་མཐའ་དཔྱད་པ་ལ། ཁ་ཅིག་ན་རེ།
དེ་ལ་ཁས་བླངས་འབྲས་རྟགས་ཏེ། །ཞེས་པའི་གཞུང་འདི་དང་། མཐོང་དང་
མ་མཐོང་དངོས་པོ་ཡིས། །ཞེས་པའི་གཞུང་འདི་ཉིད་ལ་ཟློས་སྐྱོན་ཡོད་པར་
ཐལ། གཞུང་དང་པོ་དེས་ཀྱང་ཡིད་ཆེས་ཀྱི་རྟགས་ཡང་དག་བསྟན་བྱའི་གཙོ་
བོར་བྱས་ནས་བསྟན། གཅིག་ཤོས་དེ་ཡང་ཡིད་ཆེས་ཀྱི་རྟགས་ཡང་དག་
བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ན་མ་ཁྱབ། དང་པོ་གྲུབ་སྟེ།
དེས་ཡིད་ཆེས་ཀྱི་འབྲས་རྟགས་བསྟན་བྱའི་དེར་བྱས་ནས་བསྟན་པའི་ཕྱིར།
གཉིས་པ་གྲུབ་སྟེ། ཡིད་ཆེས་ཀྱི་རང་བཞིན་གྱི་རྟགས་ཡང་དག་དེར་བྱས་ནས་

་
བསྟན་པའི་ཕྱིར་ཟེར་ན། འོ་ན་མཐོང་དང་མ་མཐོང་དངོས་པོ་ཡིས། །ཞེས་
པའི་གཞུང་འདི་དང༌། མཐོང་དང་མ་མཐོང་བ་དག་ལ། །ཞེས་པའི་གཞུང་
འདི་གཉིས་ལ་ཟློས་སྐྱོན་ཡོད་པར་ཐལ།དང་པོས་ཡང་ཡིད་ཆེས་ཀྱི་རྟགས་
ཡང་དག་བསྟན་བྱའི་གཙོ་བོར་བྱས་ནས་བསྟན། གཅིག་ཤོས་དེས་དེ་འདྲ་
དེར་བྱས་ནས་བསྟན་པའི་ཕྱིར། ཁྱབ་པ་ཁས། ( ༡༣༣ན)རྟགས་གཉིས་པ་གྲུབ་
སྟེ། ཡིད་ཆེས་ཀྱིས་རྟགས་ཡང་དག་བསྟན་བྱའི་དེར་བྱས་ནས་བསྟན་པའི་
གཞན་དོན་ལེའུ་གཞུང་ཚིག་ཡོད་པ་གང་ཞིག །དེ་ལ་ཁས་བླངས་འབྲས་
རྟགས་ཏེ། །ཞེས་པའི་གཞུང་འདིས། ཡིད་ཆེས་ཀྱི་རྟགས་ཡང་དག་བསྟན་བྱའི་
གཙོ་བོར་བྱས་ནས་མ་བསྟན་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་
དག་ཡིན་པ་གང་ཞིག །དེ་སྒྲུབ་ཀྱི་བསྒྲུབ་བྱ་ཡང་དག་ཡིན་ན། ཤིན་ཏུ་ལྐོག་
འགྱུར་ཡིན་པས་ཁྱབ་པ་དེ་དེ་སྒྲུབ་ཀྱི་ཡིད་ཆེས་ཀྱི་རྟགས་ཡང་དག་གི་མཚན་
ཉིད་ཟེར་ན། དེ་སྒྲུབ་ཀྱི་བསྒྲུབ་བྱ་ཡང་དག་ཡིན་ན། ཤིན་ཏུ་ལྐོག་འགྱུར་ཡིན་
པས་ཁྱབ་པ་དེ་དེའི་མཚན་ཉིད་ཟུར་ཅིག་ཡིན་པར་ཐལ། དམ་བཅའ་འཐད་
པའི་ཕྱིར། འདོད་ན། དེ་འདྲའི་ཁྱབ་པ་ཡོད་པར་ཐལ། འདོད་པའི་ཕྱིར།
འདོད་ན། སྒྲ་མི་རྟག་པ་ཆོས་ཅན། ཤིན་ཏུ་ལྐོག་གྱུར་དུ་ཐལ། སྒྲ་མི་རྟག་པར་
སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་པ་ཁས། ཁ་ཅིག་ན་རེ། དེ་
སྒྲུབ་ཀྱི་རྟགས་ཡང་དག་གང་ཞིག །དེ་སྒྲུབ་ཀྱི་བསྒྲུབ་བྱ་ཡང་དག་ཡང་ཡིན།
བརྡའམ་འདོད་པ་ཙམ་གྱིས་བཞག་པ་ཡང་ཡིན་པའི་གཞི་མཐུན་སྲིད་པ་དེ།
དེ་སྒྲུབ་ཀྱི་གྲགས་པའི་རྟགས་ཡང་དག་གི་མཚན་ཉིད་ཟེར་ན།! དེ་ལ་སྐྱོན་
འཕེན་པ་ཁ་ཅིག་ན་རེ། བརྡའམ་འདོད་པ་ཙམ་གྱིས་བཞག་པ་ཡོད་པར་ཐལ།
དམ་བཅའ་འཐད་པའི་ཕྱིར། འདོད་ན། བརྡའ་ཙམ་གྱིས་བཞག་པ་ཡོད་པར་
ཐལ། འདོད་པའི་ཕྱིར། འདོད་ན། མིང་ཙམ་གྱིས་བཞག་( ༡༣༣་)པར་ཡོད་
པར་ཐལ། འདོད་པའི་ཕྱིར། འདོད་ན། མིང་རྐྱང་བཏགས་ཡོད་ཡོད་པར་ཐལ།

འདོད་པའི་ཕྱིར་ན་མ་ཁྱབ། འོ་ན་མིང་ཙམ་གྱིས་བཞག་པ་ཡོད་པར་ཐལ།
རྟོག་པ་ཙམ་གྱིས་བཞག་པ་ཡོད་པའི་ཕྱིར། རྟོག་པ་ཙམ་གྱིས་སྒྲོ་འདོགས་པ་
ཡོད་པ་གང་ཞིག །རྟོག་མེད་ཀྱི་ཤེས་པས་སྒྲོ་འདོགས་པ་མེད་པའི་ཕྱིར། ཁ་
ཅིག་ན་རེ། དེ་སྒྲུབ་གྱི་རྟགས་ཡང་དག་གང་ཞིག །དེ་སྒྲུབ་ཀྱི་བསྒྲུབ་བྱ་ཡང་
དག་ཡང་ཡིན། དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་ཡང་
ཡིན་པའི་གཞི་མཐུན་སྲིད་པ་དེ། དེ་སྒྲུབ་ཀྱི་དངོས་སྟོབས་ཀྱི་རྟགས་ཡང་དག་
གི་མཚན་ཉིད། དེ་སྒྲུབ་ཀྱི་རྟགས་ཡང་དག་གང་ཞིག །དེ་སྒྲུབ་ཀྱི་བསྒྲུབ་བྱ་
ཡང་དག་ཡང་ཡིན། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་ཡང་
ཡིན་པའི་གཞི་མཐུན་སྲིད་པ་དེ། དེ་སྒྲུབ་ཀྱི་ཡིད་ཆེས་ཀྱི་རྟགས་ཡང་དག་གི་
མཚན་ཉིད། དེ་སྒྲུབ་ཀྱི་རྟགས་ཡང་དག་གང་ཞིག །དེ་སྒྲུབ་ཀྱི་བསྒྲུབ་བྱ་ཡང་
དག་ཡང་ཡིན། གྲགས་པའི་རྗེས་དཔག་ཚད་མར་སོང་བའི་གཞལ་བྱ་ཡང་
ཡིན་པའི་གཞི་མཐུན་སྲིད་པ་དེ། དེ་སྒྲུབ་ཀྱི་གྲགས་པའི་རྟགས་ཡང་དག་གི་
མཚན་ཉིད་ཟེར་ན། དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་
དང༌། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་གཉིས་འགལ་བར་
ཐལ། མཚན་ཉིད་རྣམས་འཐད་པའི་ཕྱིར། འདོད་ན། དེ་གཉིས་ཚད་མར་སོང་
བའི་གཞལ་བྱ་ཆོས་ཅན། དངོས་སྟོབས་རྗེས་དཔག་ཚད་མར་སོང་བའི་གཞལ་
བྱ་མ་ཡིན་པར་ཐལ། གཅིག་ཤོས་དེ་ཡིན་པའི་ཕྱིར། ཁྱབ་པ་( ༡༣༤ན) ཁས།
རྟགས་གྲུབ་སྟེ། ཆོས་ཅན་དེའི་ཕྱིར། འདོད་མི་ནུས་ཏེ། དེ་གཉིས་ཀ་ཚད་མར་
སོང་བའི་གཞལ་བྱ་ཡིན་པའི་ཕྱིར། བྱས་པ་ལ་ཁོ་ན་རེ། དེ་གཉིས་ཀའི་ཐུན་
མོང་མ་ཡིན་པའི་གཞལ་བྱ་ཆོས་ཅན། དངོས་སྟོབས་རྗེས་དཔག་གི་ཐུན་མོང་
མ་ཡིན་པའི་གཞལ་བྱ་ཡིན་པར་ཐལ། ཆོས་ཅན་དེའི་ཕྱིར། ཁྱབ་པ་ཁས། ཟེར་
ན། མི་འགྲིག་གོ །འདོད་མི་ནུས་ཏེ། ཡིད་ཆེས་རྗེས་དཔག་གི་ཐུན་མོང་མ་ཡིན་
པའི་གཞལ་བྱ་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁྱབ་པ་ཁས། ཟེར་

ནའང་མི་འགྲིག་གོ །འོ་ན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་
ལུང་རང་གི་བསྟན་བྱའི་དོན་ལ་མི་བསླུ་བར་རྟོགས་པའི་དངོས་སྟོབས་རྗེས་
དཔག་མེད་པར་ཐལ། དངོས་སྟོབས་རྗེས་དཔག་གི་གཞལ་བྱ་དང་། ཡིད་ཆེད་
རྗེས་དཔག་གི་གཞལ་བྱ་གཉིས་འགལ་བའི་ཕྱིར། རྟགས་ཁས། འདོད་ན། སྦྱིན་
པ་བཏང་བ་ལ་བརྟེན་ནས་ལོངས་སྤྱོད་འབྱུང་བར་རྟོགས་པའི་དངོས་སྟོབས་
རྗེས་དཔག་མེད་པར་ཐལ་ལོ། །འདོད་ན། རྒྱུ་དགེ་བ་བྱས་པ་ལ་བརྟེན་ནས་
འབྲས་བུ་བདེ་བ་འབྱུང་བར་རྟོགས་པའི་དངོས་སྟོབས་རྗེས་དཔག་མེད་པར་
ཐལ། འདོད་པའི་ཕྱིར། འདོད་ན། རྒྱུ་མི་དགེ་བ་བྱས་པ་ལ་བརྟེན་ནས་འབྲས་
བུ་སྡུག་བསྔལ་འབྱུང་བར་རྟོགས་པའི་དངོས་སྟོབས་རྗེས་དཔག་མེད་པར་
ཐལ། འདོད་པའི་ཕྱིར། འདོད་ན། རྒྱུ་ཀུན་འབྱུང་བདེན་པ་ལ་འབྲས་བུ་སྡུག་
བསྔལ་བདེན་པ་འབྱུང་བར་རྟོགས་པའི་དངོས་སྟོབས་རྗེས་དཔག་མེད་
ཐལ། འདོད་པའི་ཕྱིར། འདོད་ན། བདེན་( ༡༣༤བ)བཞི་རྟོགས་པའི་དེ་མེད་
པར་ཐལ་ལོ། །བྱས་པ་ལ་ཁོ་ན་རེ། གཞི་གྲུབ་ན། དངོས་སྟོབས་རྗེས་དཔག་
ཚད་མར་སོང་བའི་གཞལ་བྱ་ཡིན་དགོས་པར་ཐལ། དངོས་སྟོབས་རྗེས་དཔག་
ཚད་མར་སོང་བའི་གཞལ་བྱ་དང༌། ཡིད་ཆེས་རྗེས་དཔག་ཚད་མར་སོང་བའི་
གཞལ་བྱ་གཉིས་མི་འགལ་བའི་ཕྱིར། འདོད་ན། དངོས་སྟོབས་རྗེས་དཔག་གི་
ཡུལ་ལ་ལུང་སྒྲུབ་བྱེད་ཡང་དག་ཏུ་འཇུག་པ་ཡོད་པར་ཐལ།རང་ཉིད་ལ་
དཔྱད་གསུམ་གྱིས་དག་པའི་ལུང་སྒྲུབ་བྱེད་ཡང་དག་ཏུ་མི་འཇུག་པར་ཐལ།
དངོས་སྟོབས་རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར།ཞེས་
པའི་ཐལ་འགྱུར་ལ་ཁྱབ་པ་མེད་པའི་ཕྱིར་ཟེར་ན་མ་ཁྱབ། མ་གྲུབ་ན། སྦྱིན་
པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི་དོན་ལ་
མི་བསླུ་བ་ཆོས་ཅན། དེར་ཐལ། དེའི་ཕྱིར། གཞི་གྲུབ་པའི་ཕྱིར། འདོད་ན། དེ་
ལ་དཔྱད་གསུམ་གྱིས་དག་པའི་ལུང་སྒྲུབ་བྱེད་ཡང་དག་ཏུ་ཐལ། དེ་འདྲའི་

ལུང་དེ་དེ་ལྟར་སྒྲུབ་པའི་རྟགས་ཡང་དག་ཡིན་པའི་ཕྱིར་ཟེར་ན།འོ་ན།
དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཡང་དག་ཏུ་འཇུག་པར་
ཐལ། རང་ཉིད་ལ་ལུང་སྒྲུབ་བྱེད་ཡང་དག་ཏུ་མི་འཇུག་པར་ཐལ། དངོས་
སྟོབས་རྗེས་དཔག་ཚད་མར་སོང་བའི་གཞལ་བྱ་ཡིན་པའི་ཕྱིར་ཏེ། ཞེས་པའི་
ཐལ་འགྱུར་ལ་ཁྱབ་པ་མེད་པའི་ཕྱིར། ཁྱབ་པ་ཁས། མ་གྲུབ་ན། སྦྱིན་པས་
ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་མི་རྟག་པ་ཆོས་ཅན། དེར་ཐལ།
དེའི་ཕྱིར། རྟགས་གྲུབ་སྟེ། སྒྲ་མི་རྟག་པ་དངོས་སྟོབས་( ༡༣༥ན) རྗེས་དཔག་
ཚད་མར་སོང་བའི་གཞལ་བྱ་ཡིན་པའི་ཕྱིར། རྩ་བར་འདོད་མི་ནུས་ཏེ། ལུང་
དེ་དེ་འདྲའི་ལུང་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར།
འཁོར་གསུམ། བྱས་པ་ལ་ཁོ་ན་རེ། ཡུལ་གྱི་ཁྱད་པར་བསྟན་པ་ཡིན། །ཞེས་
སོགས་གསུངས་པར་མི་འཐད་པར་ཐལ། སྦྱིན་པས་ལོངས་སྤྱོད་ཁྲིམས་ཀྱིས་
བདེ། །ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བ་དེ་ལ་དངོས་
སྟོབས་རྗེས་དཔག་འཇལ་བྱེད་འཇུག་པའི་ཕྱིར་ན་མ་ཁྱབ་སྟེ། དེ་ལྟར་སྒྲུབ་
པའི་དངོས་སྟོབས་ཀྱི་རྟགས་ཡང་དག་མེད་པ་དེ་དེའི་དོན་ཡིན་པའི་ཕྱིར།
གཞན་ཡང་ཁོ་ན་རེ། རྗེས་དཔག་གསུམ་པོ་དེ་ལ་རང་གི་གཞལ་བྱའི་གཙོ་བོ་
འཇལ་ཚུལ་དང་། རང་གི་ལོག་རྟོག་གི་གཙོ་བོ་སེལ་ཚུལ་མི་འདྲ་བའི་ཁྱད་
པར་མེད་པར་ཐལ། དངོས་སྟོབས་རྗེས་དཔག་ཚད་མར་སོང་བའི་གཞལ་བྱའི་
གཙོ་བོ་དང་། ཡིད་ཆེས་རྗེས་དཔག་ཚད་མར་སོང་བའི་གཞལ་བྱ་དེ་གཉིས་མི་
འགལ་བའི་ཕྱིར། གཟུགས་འཛིན་ཡིད་མངོན་དེ་དེ་གཉིས་ཀ་ཡིན་པའི་ཕྱིར་
ཏེ། དེ་ཡིད་ཆེས་རྗེས་དཔག་ཚད་མར་སོང་བའི་གཞལ་བྱའི་གཙོ་བོ་ཡིན་པ་
གང་ཞིག །གཅིག་ཤོས་དེའི་གཞལ་བྱའི་གཙོ་བོ་ཡང་ཡིན་པའི་ཕྱིར། ཕྱི་མ་མ་
གྲུབ་ན། དེ་ཆོས་ཅན། དེར་ཐལ། ཁྱོད་ཁྱོད་རང་རྟོགས་པའི་དངོས་སྟོབས་
རྗེས་དཔག་ཚད་མར་སོང་བའི་གཞལ་བྱའི་གཙོ་བོ་ཡིན་པའི་ཕྱིར་ན་མ་ཁྱབ།

རྟགས་གྲུབ་སྟེ། ཁྱོད་རྟོགས་པའི་དངོས་སྟོབས་རྗེས་དཔག་ཡོད་པའི་ཕྱིར། ཁ་
ཅིག་ན་རེ། ( ༡༣༥༠) དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་དུ་
འཇུག་པར་ཐལ། སྒྲ་མི་རྟག་པ་དེ་ལ་དེར་འཇུག་པའི་ཕྱིར། དེ་ལ་དེ་ཤེས་བྱེད་
ང་དག་ཏུ་འཇུག་པའི་ཕྱིར་ན་མ་ཁྱབ། རྟགས་གྲུབ་སྟེ། ལུང་རྣམ་དག་ལས་
སྒྲ་མི་རྟག་པར་བཤད་པའི་ཕྱིར། གཞན་ཡང་ཁོ་ན་རེ། སྒྲ་མི་རྟག་པ་ལ་ལུང་
སྒྲུབ་བྱེད་ལྟར་སྣང་དུ་འཇུག་པར་ཐལ། དེ་ལ་དེ་སྒྲུབ་བྱེད་དུ་འཇུག །དེ་ལ་དེ་
ཡང་དག་ཏུ་མི་འཇུག་པའི་ཕྱིར། འདོད་ན། ལུང་རྣམ་དག་ལས་སྒྲ་མི་རྟག་
པར་བཤད་པས་བཤད་གོ་མི་ཆོད་པར་ཐལ། འདོད་པའི་ཕྱིར་ན་མ་ཁྱབ། དེ་
ལ་ཁས་བླངས་འབྲས་རྟགས་ཏེ། །ཞེས་པའི་དོན་དུ་བསམས་ནས། མཁས་པའི་
དབང་པོའི་གསུང་ལས། དེ་སྒྲུབ་ཀྱི་ཡིད་ཆེས་ཀྱི་རྟགས་ཡང་དག་ཡིན་ན། དེ་
སྒྲུབ་ཀྱི་འབྲས་རྟགས་ཡིན་པས་ཁྱབ་ཟེར་ན།དཔྱད་གསུམ་གྱིས་དག་པའི་
ལུང་ཆོས་ཅན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་
བསྟན་བྱའི་དོན་ལ་མི་བསླུ་བར་སྒྲུབ་པའི་འབྲས་རྟགས་སུ་ཐལ། དེ་སྒྲུབ་ཀྱི་
ཡིད་ཆེས་ཀྱི་རྟགས་ཡང་དག་ཡིན་པའི་ཕྱིར། རྟགས་གྲུབ་སྟེ། མཐོང་དང་མ་
མཐོང་དངོས་པོ་ཡིས། །ཞེས་གསུངས་པའི་ཕྱིར། འདོད་ན། དེ་ཆོས་ཅན། རང་
གི་བསྟན་བྱའི་དོན་ལ་མི་བསླུ་བའི་འབྲས་བུ་ཡིན་པར་ཐལ་ལོ། །བྱས་པ་ལ་ཁོ་
ན་རེ། མ་ཁྱབ་སྟེ། འོ་ན། དུ་བ་ཆོས་ཅན། མེ་ཡོད་པའི་འབྲས་བུ་ཡིན་པར་ཐལ།
དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡིན་པའི་ཕྱིར། ཁྱབ་པ་ཁས།
ཟེར་ན། མི་མཚུངས་ཏེ། འོ་ན། ཁོ་རང་ལ་དཔྱད་( ༡༣༦ན)གསུམ་གྱིས་དག་
པའི་ལུང་ཆོས་ཅན། ཁྱོད་ཀྱི་རྟགས་ཀྱིས། སྦྱིན་པས་ལོངས་སྤྱོད་ཁྲིམས་ཀྱི་བདེ།།
ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་ཀྱི་རྒྱུ་ཡང་ཡིན་པའི་གཞི་མཐུན་
ཡོད་པར་ཐལ། ཁྱོད་དེ་སྒྲུབ་ཀྱི་འབྲས་རྟགས་ཡིན་པའི་ཕྱིར། བྱས་པ་ལ་ཁོ་ན་

རེ། དེ་འདྲའི་གཞི་མཐུན་ཡོད་དེ། རང་གི་བསྟན་དོན་དངོས་པོ་བ་དེ་འདྲའི་
གཞི་མཐུན་ཡིན་པའི་ཕྱིར་ཞེ་ན། དཔྱད་གསུམ་གྱིས་དག་པའི་ལུང་དེ་རང་གི་
བསྟན་དོན་དངོས་པོ་བའི་འབྲས་བུ་ཡིན་པར་ཐལ། དམ་བཅའ་འཐད་པའི་
ཕྱིར། འདོད་ན། དེ་རང་གི་བསྟན་དོན་དུ་གྱུར་པའི་དངོས་པོ་བའི་འབྲས་བུ་
ཡིན་པར་ཐལ། འདོད་པའི་ཕྱིར། འདོད་ན། དེ་རང་གི་བརྗོད་བྱར་གྱུར་པའི་
དངོས་པོ་བའི་འབྲས་བུ་ཡིན་པར་ཐལ། འདོད་པའི་ཕྱིར། འདོད་ན། རྗོད་
བྱེད་ཀྱི་སྒྲ་ཡིན་ན་རང་གི་བརྗོད་བྱར་གྱུར་པའི་དངོས་པོ་བའི་འབྲས་བུ་ཡིན་
དགོས་པར་ཐལ་ལོ། །གཞན་ཡང་། དཔྱད་གསུམ་གྱིས་དག་པའི་ལུང་ཆོས་ཅན
སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི
དོན་ལ་བསླུ་བ་མ་ཡིན་པར་སྒྲུབ་པའི་འབྲས་རྟགས་སུ་ཐལ། དེ་སྒྲུབ་ཀྱི་ཡིད་
ཀྱེ་རྟགས་ཡང་དག་ཡིན་པའི་ཕྱིར། ཁྱབ་པ་ཁས། རྟགས་མ་གྲུབ་ན་དེར་
ཐལ།དེ་སྒྲུབ་ཀྱི་རྟགས་ཡང་དག་གང་ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
དངོས་ཀྱི་བསྒྲུབ་བྱ་ཡང་དག་དང་། ཤིན་ཏུ་ལྐོག་གྱུར་གྱི་གཞི་མཐུན་ཡོད་པའི་
ཕྱིར། འདོད་ན། དེ་ཆོས་ཅན། དེ་སྒྲུབ་( ༡༣༦༠) ཀྱི་བསྒྲུབ་བྱ་ཡང་དག་ཏུ་ཐལ།
འདོད་པའི་ཕྱིར། འདོད་ན། རང་གི་བསྟན་བྱའི་དོན་ལ་བསླུ་བ་མ་ཡིན་པ་དེ་
སྒྲུབ་པར་ཐལ་ལོ། །བྱས་པ་ལ་ཁོ་ན་རེ། དུ་བ་ཆོས་ཅན། མེ་ཡོད་པ་མ་ཡིན་པ་
ལས་ལོག་པ་སྒྲུབ་པར་ཐལ། དུ་ལྡན་ལ་ལ་མེ་ཡོད་པ་མ་ཡིན་པ་ལས་ལོག་པ་
ཡོད་པར་སྒྲུབ་པའི་སྒྲུབ་རྟགས་ཡང་དག་ཡིན་པའི་ཕྱིར། ཁྱབ་པ་ཁས་ཟེར་ན།
མ་ཁྱབ་བོ། །རྟགས་གྲུབ་སྟེ། དེ་སྒྲུབ་ཀྱི་རྟགས་ཡང་དག་གང་ཞིག །ཁྱོད་ཀྱི་
རྟགས་ཀྱིས་དེ་སྒྲུབ་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་དང་སྒྲུབ་པའི་
གཞི་མཐུན་ཡོད་པའི་ཕྱིར་ཏེ། མེ་དེ་དེ་འདྲའི་གཞི་མཐུན་ཡིན་པའི་ཕྱིར།
གཞན་ཡང་། འགྲོ་ལ་གྲགས་པ་རང་བཞིན་རྟགས། །ཞེས་པའི་གཞུང་འདིས།
དེ་སྒྲུབ་ཀྱི་གྲགས་པའི་རྟགས་ཡང་དག་ཡིན་ན། དེ་སྒྲུབ་ཀྱིས་རང་བཞིན་གྱི་

རྟགས་ཡིན་པའི་ཁྱབ་པ་བསྟན་པར་ཐལ། དེ་ལ་ཁས་བླངས་འབྲས་རྟགས་ཏེ། །
ཞེས་པའི་གཞུང་འདིས། དེ་སྒྲུབ་ཀྱི་ཡིད་ཆེས་ཀྱི་རྟགས་ཡང་དག་ཡིན་ན། དེ་
སྒྲུབ་ཀྱི་འབྲས་རྟགས་ཡིན་པས་ཁྱབ་པ་བསྟན་པའི་ཕྱིར། རྟགས་ཁས། འདོད་
ན། དེ་འདྲའི་ཁྱབ་པ་ཡོད་པར་ཐལ། འདོད་པའི་ཕྱིར། འདོད་ན། རྟོག་ཡུལ་ན་
ཡོད་པ་ཆོས་ཅན། རི་བོང་ཅན་དེ་དངོས་དབང་གིས་ཟླ་སྒྲས་བརྗོད་མི་རུང་དུ་
སྒྲུབ་པའི་རང་བཞིན་གྱི་རྟགས་ཡང་དག་ཏུ་ཐལ། དེ་སྒྲུབ་ཀྱི་གྲགས་པའི་
རྟགས་ཡང་དག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྒྲུབ་ཀྱི་
གྲགས་པའི་མ་དམིགས་པའི་རྟགས་ཡང་དག་ཡིན་པའི་ཕྱིར། འདོད་ན། དེ་
ཆོས་ཅན། དེ་སྒྲུབ་ཀྱི་(༡༣༧ན) སྒྲུབ་རྟགས་ཡང་དག་ཏུ་ཐལ། འདོད་པའི་ཕྱིར།
འདོད་ན། དེ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བ་ཡང་ཡིན། སྒྲུབ་པ་ཡང་ཡིན་པའི་གཞི་མཐུན་ཡོད་པར་ཐལ།
འདོད་པའི་ཕྱིར། འདོད་ན། དངོས་པོའི་དབང་གིས་ཟླ་སྒྲས་བརྗོད་མི་རུང་དེ་
དེ་འདྲའི་གཞི་མཐུན་ཡིན་པར་ཐལ། འདོད་པའི་ཕྱིར། ཁ་ཅིག་ན་རེ། དཔྱད་
གསུམ་གྱིས་དག་པའི་ལུང་དེ། སྒྲ་མི་རྟག་པར་སྟོན་པའི་ལུང་རང་གི་བསྟན་
བྱའི་དོན་ལ་མི་བསླུ་བར་སྒྲུབ་པའི་ཡིད་ཆེས་ཀྱི་རྟགས་ཡང་དག་ཡིན་ནོ་ཟེར་
ན། འོ་ན། དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཡང་དག་ཏུ་
འཇུག་པར་ཐལ། དམ་བཅའ་འཐད་པའི་ཕྱིར། ཁྱབ་སྟེ། ཤིན་ཏུ་ལྐོག་གྱུར་ལ་
ལུང་སྒྲུབ་བྱེད་ཡང་དག་ཏུ་འཇུག་ཅེས་པའི་གོ་དོན་དཔྱད་གསུམ་གྱིས་དག་
པའི་ལུང་དེ། ཤིན་ཏུ་ལྐོག་གྱུར་སྟོན་པའི་ལུང་རང་གི་བསྟན་བྱའི་དོན་ལ་མི་
བསླུ་བར་སྒྲུབ་པའི་ཡིད་ཆེས་ཀྱི་རྟགས་ཡང་དག་ཡིན་པ་དེ་ལ་བྱེད་རིགས་
པའི་ཕྱིར། འདོད་མི་ནུས་ཏེ། རྗེས་སུ་དཔག་པའི་ཡུལ་ལ་ཚིག །ཅེས་གསུངས་
པའི་ཕྱིར། ཁ་ཅིག་ན་རེ། སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་
བ་དེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་

བྱའི་དོན་ལ་མི་བསླུ་བར་སྒྲུབ་པའི་བསྒྲུབ་བྱ་ཡང་དག་ཡིན་ནོ་ཟེར་ན། འོ་ན
སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་ཚད་མས་ངེས་པའི་
གང་ཟག་ཡིན་ན།སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་གི་
( ༡ ༣ ༧བ)བསྟན་དོན་ཚད་མས་ངེས་པའི་གང་ཟག་ཡིན་དགོས་པར་ཐལ།
བཅའ་འཐད་པའི་ཕྱིར། འདོད་ན། སྦྱིན་པ་བཏང་བ་ལ་བརྟེན་ནས་ལོང
སྤྱོད་འབྱུང་བ་ཚད་མས་ངེས་ནས་ཚུལ་ཁྲིམས་བསྲུངས་པ་ལ་བརྟེན་ནས་
མངོན་མཐོའི་གོ་འཕང་ཐོབ་པ་ཚད་མས་མ་ངེས་པའི་གང་ཟག་ཆོས་ཅན།
དེར་ཐལ། དེའི་ཕྱིར། འདོད་ན། དེ་འདྲའི་གོ་འཕང་ཐོབ་པ་ཚད་མས་ངེས་
པའི་གང་ཟག་ཏུ་ཐལ། འདོད་པ་གང་ཞིག །སྦྱིན་པས་ཞེས་སོགས་ལུང་དེས།
ཚུལ་ཁྲིམས་བསྲུངས་པ་ལ་བརྟེན་ནས་མངོན་མཐོའི་གོ་འཕང་ཐོབ་པ་བསྟན་
དམ་
པའི་ཕྱིར། བྱས་པ་ལ་ཁོ་ན་རེ། དགེ་སློང་དག་གཟུགས་ཤེས་པ་ནི་རྣམ་པ་
གཉིས་ཏེ། མིག་དང་ཡིད་ལ་བརྟེན་པའོ། །ཞེས་པའི་ལུང་ཆོས་ཅན། རང་གི་
བསྟན་བྱའི་དོན་ལ་མི་བསླུ་བ་ཡིན་ཏེ། དཔྱད་གསུམ་གྱིས་དག་པའི་ལུང་ཡིན་
པའི་ཕྱིར། ཞེས་པའི་རྟགས་སྦྱོར་ཆོས་ཅན། གཟུང་འཛིན་དབང་མངོན་སྒྲུབ་
བྱེད་ཀྱི་རྟགས་སྦྱོར་ཡིན་པར་ཐལ། གཟུགས་འཛིན་ཡིད་མངོན་སྒྲུབ་བྱེད་ཀྱི་
རྟགས་སྦྱོར་གང་ཞིག་དེ་འདྲའི་ལུང་དེས་གཟུགས་འཛིན་དབང་ཡིད་གཉིས་
ཀ་བསྟན་པའི་ཕྱིར། ཁྱབ་པ་ཁས། ཟེར་རོ། །དང་པོ་གྲུབ་སྟེ། དེ་འདྲའི་ལུང་གི་
ནང་ཚན་དུ་གྱུར་པའི་ཡིད་ལ་བརྟེན་པའོ་ཞེས་པའི་ལུང་ཆོས་ཅན། རང་གི་
བསྟན་བྱའི་དོན་ལ་མི་བསླུ་བ་ཡིན་ཏེ། དཔྱད་གསུམ་གྱིས་དག་པའི་ལུང་ཡིན་
པའི་ཕྱིར། ཞེས་པའི་རྟགས་སྦྱོར་དེ་གཟུགས་འཛིན་ཡིད་མངོན་སྒྲུབ་བྱེད་ཀྱི་
རྟགས་སྦྱོར་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲའི་ལུང་རང་གི་
བསྟན་བྱའི་དོན་ལ་མི་( ༡ ༣ ༨ན) བསླུ་བར་རྟོགས་པའི་རྗེས་དཔག་དེ་གཟུགས་
འཛིན་ཡིད་མངོན་རྟོགས་པའི་ཚད་མ་ཡིན་པའི་ཕྱིར་ཟེར་ན། གཟུགས་འཛིན་

རྟགས་ཡང་དག །རང་བཞིན་མ་དམིགས་པའི་དེ། དངོས་འབྲས་མ་དམིགས་
པའི་དེ་བཞི་པོ་གང་རུང་ཡིན་དགོས་པར་ཐལ། དེ་སྒྲུབ་ཀྱི་རྟགས་ཡང་དག་
ཡིན་ན། དེ་སྒྲུབ་ཀྱི་དངོས་སྟོབས་ཀྱི་རྟགས་ཡང་དག།ཡིད་ཆེས་ཀྱི་རྟགས་ཡང་
དག །གྲགས་པའི་རྟགས་ཡང་དག་གསུམ་པོ་གང་རུང་ཡིན་དགོས་པའི་ཕྱིར་
ན་མ་ཁྱབ། འདོད་ན། དུ་བ་མེད་པ་ཆོས་ཅན། དུ་བས་དབེན་པའི་དང་རྭ་
བླ་གབ་མེད་པ་ན་དུ་བའི་བརྒྱུད་རྒྱུ་མེད་པར་སྒྲུབ་པའི་རྒྱུ་མ་དམིགས་པའི་
རྟགས་ཡང་དག་སོགས་བཞི་པོ་གང་རུང་དུ་ཐལ།དེ་སྒྲུབ་ཀྱི་འབྲེལ་ཟླ་མ་
དམིགས་པའི་རྟགས་ཡང་དག་ཡིན་པའི་ཕྱིར། འདོད་མི་ནུས་ཏེ། དེ་རྣམས་རེ་
རེ་ནས་མ་ཡིན་པའི་ཕྱིར་ཟེར་ན། འོ་ན། རྗེས་སུ་དཔག་པའི་དབྱེ་བ་ཡིས། །
ཞེས་སོགས་མི་འཐད་པར་ཐལ། །རྗེས་དཔག་དེ་ལ། དངོས་སྟོབས་རྗེས་དཔག །
ཡིད་( ༡༣༩ན) ཆེས་རྗེས་དཔག །གྲགས་པའི་རྗེས་དཔག་གསུམ་དུ་གྲངས་མ་
ངེས་པའི་ཕྱིར་ཏེ། གསར་དུ་མི་བསླུ་བའི་རིག་པའི་རྟགས་ལས་གཟུགས་
འཛིན་ཡིད་མངོན་ཚད་མར་རྟོགས་པའི་རྗེས་དཔག་དེ་རྗེས་དཔག་ཡིན་ཅིང་།
དེ་གསུམ་གང་ཡང་མ་ཡིན་པའི་ཕྱིར། དང་པོ་དངོས། ཕྱི་མ་གྲུབ་སྟེ། གསར་དུ་
མི་བསླུ་བའི་རིག་པ་དེ། གཟུགས་འཛིན་ཡིད་མངོན་ཚད་མར་སྒྲུབ་པའི
ས་སྟོབས་ཀྱི་རྟགས་ཡང་དག་སོགས་གང་ཡང་མ་ཡིན་པའི་ཕྱིར། གཞན
ཡང་། གསར་དུ་མི་བསླུ་བའི་རིག་པ་ཆོས་ཅན། གཟུགས་འཛིན་ཡིད་མངོན
ཚད་མར་སྒྲུབ་པའི་ཡིད་ཆེས་ཀྱི་རྟགས་ཡང་དག་ཏུ་ཐལ། དེ་སྒྲུབ་ཀྱི་རྟགས
ཡང་དག་གང་ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་
དག་ཡང་ཡིན། ཤིན་ཏུ་ལྐོག་གྱུར་ཡང་ཡིན་པའི་གཞི་མཐུན་ཡོད་པའི་ཕྱིར།
དང་པོ་དངོས། ཕྱི་མ་གྲུབ་སྟེ། གཟུགས་འཛིན་ཡིད་མངོན་ཚད་མ་ཡིན་པ་དེ་
དེ་འདྲའི་གཞི་མཐུན་ཡིན་པའི་ཕྱིར། དང་པོ་གང་ཞིག །ཕྱི་མ་ཡིན་པའི་ཕྱིར།
གཉིས་པ་གྲུབ་སྟེ། གཟུགས་འཛིན་ཡིད་མངོན་ཚད་མ་ཡིན་པ་དེ་དེ་ཡིན་པའི་

ཕྱིར། གཟུགས་འཛིན་ཡིད་མངོན་ཡིད་མངོན་ཡིན་པ་དེ་ཡིན་པའི་ཕྱིར་ཏེ།
གཟུགས་འཛིན་ཡིད་མངོན་ཁོ་ཁོ་རང་ཡིན་པ་དེ་དེ་ཡིན་པའི་ཕྱིར། གཞན་
ཡང་། གསར་དུ་མི་བསླུ་བའི་རིག་པའི་རྟགས་ཀྱིས། གཟུགས་འཛིན་ཡིད་
མངོན་ཚད་མར་སྒྲུབ་པའི་བསྒྲུབ་བྱ་ཡང་དག་དང་། ཤིན་ཏུ་ལྐོག་གྱུར་གྱི་གཞི་
མཐུན་ཡོད་པར་( ༡༣༩བ)ཐལ། གཟུགས་འཛིན་ཡིད་མངོན་ཚད་མ་དེ། དེ་
འདྲའི་གཞི་མཐུན་ཡིན་པའི་ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར།
དང་པོ་གྲུབ་སྟེ། དེ་སྒྲུབ་ཀྱི་བསྒྲུབ་བྱ་ཡང་དག་ཡོད་པ་གང་ཞིག །གཟུགས་
འཛིན་ཡིད་མངོན་གྱི་ཚད་མ་དེ་གཟུགས་འཛིན་ཡིད་མངོན་ཚད་མར་སྒྲུབ་
པའི་བསྒྲུབ་བྱ་ཡང་དག་མ་ཡིན་པའི་ཕྱིར། གཞན་ཡང་། གསལ་བ་དེར་ཐལ།
གཟུགས་འཛིན་ཡིད་མངོན་གྱི་ཚད་མ་དེ། གཟུགས་འཛིན་ཡིད་མངོན་ཚད་
མར་སྒྲུབ་པའི་བསྒྲུབ་བྱ་ཡང་དག་མ་ཡིན་པའི་ཕྱིར། ཁ་ཅིག་ན་རེ། གཟུགས་
འཛིན་ཡིད་མངོན་ཚད་མ་ཡིན་པ་དེ་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་
ཅིང༌། དེ་དང་ཚད་མའི་ཚོགས་དོན་དེ་དེ་ཡིན་ཟེར་ན། འོ་ན་ཚད་མས་ཁྱད་
པར་དུ་བྱས་པའི་གཟུགས་འཛིན་ཡིད་མངོན་དེ་དེ་སྒྲུབ་ཀྱི་བསྒྲུབ་བྱ་ཡང་
དག་ཡིན་པར་ཐལ། དམ་བཅའ་ཕྱི་མ་འཐད་པ་གང་ཞིག །མི་རྟག་པས་ཁྱད་
པར་དུ་བྱས་པའི་སྒྲ་མི་རྟག་པར་སྒྲུབ་པ་ལ་དེའི་ཕྱིར། རྟགས་གཉིས་ཀ་དངོས།
འདོད་ན། དེ་སྒྲུབ་ཀྱི་བསྒྲུབ་བྱ་ཡང་དག་དང་ཤིན་ཏུ་ལྐོག་གྱུར་གྱི་གཞི་མཐུན་
ཡོད་པར་ཐལ། འདོད་པ་གང་ཞིག །དེས་ཁྱད་པར་དུ་བྱས་པའི་གཟུགས་
འཛིན་ཡིད་མངོན་ཤིན་ཏུ་ལྐོག་གྱུར་ཡིན་པའི་ཕྱིར། ཕྱི་མ་མ་གྲུབ་ན། དེ་ཆོས་
ཅན། དེར་ཐལ། གཟུགས་འཛིན་ཡིད་མངོན་ཡིན་པའི་ཕྱིར། ཁྱབ་པ་ཁས།
དེས་ན་རང་རེས་ཡིད་ཆེས་ཀྱི་རྟགས་ཡང་དག་ཡིན་ན། དཔྱད་གསུམ་གྱིས་
དག་པའི་ལུང་ཡིན་པས་ཁྱབ་ཅིང་། གསར་དུ་མི་བསླུ་བའི་རིག་པ་དེ་གཟུགས་
འཛིན་ཡིད་མངོན་ཚད་མར་སྒྲུབ་( ༡༤་ན) པའི་རྟགས་ཡང་དག་མ་ཡིན་ནོ། །

བྱས་པ་ལ་ཁོ་ན་རེ། གསར་དུ་མི་བསླུ་བའི་རིག་པ་དེ་དེ་སྒྲུབ་ཀྱི་རྟགས་ཡང་
དག་ཏུ་ཐལ། གཟུགས་འཛིན་ཡིད་མངོན་ཆོས་ཅན། ཚད་མ་ཡིན་ཏེ། གསར་
དུ་མི་བསླུ་བའི་རིག་པ་ཡིན་པའི་ཕྱིར། ཞེས་པའི་རྟགས་སྦྱོར་དེ་རྟགས་སྦྱོར་
རྣམ་དག་ཡིན་པའི་ཕྱིར་ཏེ། གཟུགས་འཛིན་ཡིད་མངོན་མཚན་གཞི། ཚད་མ་
ཡིན་པར་མཚོན། གསར་དུ་མི་བསླུ་བའི་རིག་པ་ཡིན་པ་ཞེས་པའི་མཚོན་སྦྱོར་
དེ་མཚོན་སྦྱོར་རྣམ་དག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། གཟུགས་
འཛིན་ཡིད་མངོན་ཚད་མའི་མཚན་གཞི་དང་། གསར་དུ་མི་བསླུ་བའི་རིག་པ་
དེའི་མཚན་ཉིད་ཡིན་པའི་ཕྱིར། ཁ་ཅིག་ན་རེ། རང་གི་བསྟན་དོན་རང་སྨྲ་བ་
པོའི་གང་ཟག་གིས་ཚད་མས་ངེས་པའི་ལུང་དེ་དཔྱད་གསུམ་གྱིས་དག་པའི་
ལུང་གི་མཚན་ཉིད་ཟེར་ན། སྒྲ་རྟག་པའི་དོན་སྤྱི་ཚད་མས་གྲུབ་པའི་གང་ཟག་
གིས་སྨྲ་བའི་སྒྲ་རྟག་སྟོན་གྱི་ལུང་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་གྲུབ་སྟེ། དེ་སྨྲ་བ་པོའི་གང་ཟག་དེས་སྒྲ་རྟག་པའི་དོན་སྤྱི་
ཚད་མས་གྲུབ་པ་གང་ཞིག །སྒྲ་རྟག་པའི་དོན་སྤྱི་དེ་དེ་འདྲའི་ལུང་གི་བསྟན་
དོན་ཡིན་པའི་ཕྱིར་ཏེ། དེ་དེའི་བརྗོད་དོན་ཡིན་པའི་ཕྱིར་ཏེ། དེ་དེའི་བརྗོད
བྱ་ཡིན་པའི་ཕྱིར། ཁ་ཅིག་ན་རེ། རང་གི་ཞེན་དོན་རང་སྨྲ་བ་པོའི་གང་ཟག་གི
ཚད་མས་གྲུབ་པའི་ལུང་དེ། དཔྱད་གསུམ་གྱིས་དག་པའི་ལུང་གི་མཚན་ཉིད
ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། ཤིན་ཏུ་ལྐོག་གྱུར་སྟོན་པའི་ལུང
དཔྱད་གསུམ་གྱིས་དག་པའི་ལུང་དུ་( ༡༤༠༠) ཚད་མས་ངེས་པའི་གང་ཟག་
ཡིན་ན། དེ་རང་གི་ཞེན་དོན་རང་སྨྲ་བ་པོའི་གང་ཟག་གི་ཚད་མས་གྲུབ་པའི་
ལུང་དུ་ཚད་མས་ངེས་པའི་གང་ཟག་ཡིན་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། དེ་ཡིན་ན་དེའི་ཞེན་དོན་ཚད་མས་ངེས་པའི་གང་
ཟག་ཡིན་དགོས་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དཔྱད་
གསུམ་གྱིས་དག་པའི་ལུང་གི་རྟགས་ཀྱིས་ཤིན་ཏུ་ལྐོག་གྱུར་སྟོན་པའི་ལུང་

རང་གི་བསྟན་བྱའི་དོན་ལ་མི་བསླུ་བར་སྒྲུབ་པའི་ཕྱི་རྒོལ་ཡང་དག་ཆོས་ཅན།
དེར་ཐལ། དེའི་ཕྱིར། འདོད་ན། དེ་བསྟན་དོན་ཚད་མས་ངེས་པའི་གང་ཟག་
ཡིན་པར་ཐལ་ལོ། །ཁ་ཅིག་ན་རེ། དཔྱད་གསུམ་གྱིས་དག་ན་གཞལ་བྱའི་
གནས་གསུམ་སྟོན་པས་ཁྱབ་ཟེར་ན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །
ཞེས་པའི་ལུང་ཆོས་ཅན། དེར་ཐལ། དེའི་ཕྱིར་ཏེ། དཔྱད་པ་གསུམ་གྱིས་དག་
པའི་ལུང་ཡིན་པའི་ཕྱིར་ཏེ། དེ་གསུམ་གྱིས་དག་པའི་ལུང་དེ། སྦྱིན་པས་ཞེས་
སོགས་ལུང་རང་གི་བསྟན་བྱའི་དོན་ལ་མི་བསླུ་བར་སྒྲུབ་པའི་རྟགས་ཡང
དག་ཡིན་པའི་ཕྱིར། རྩ་བར་འདོད་ན། དེས་མངོན་འགྱུར་བསྟན་པར་ཐལ།
དེས་གཞལ་བྱའི་གནས་གསུམ་བསྟན་པའི་ཕྱིར། གཞན་ཡང་། སྦྱིན་པས་ཞེས་
སོགས་ལུང་དེ། དཔྱད་གསུམ་གྱིས་དག་པར་ཐལ། དེའི་བསྟན་དོན་ལ་མངོན་
སུམ་གྱིས་གནོད་པས་ཀྱང་དག །རྗེས་དཔག་གིས་གནོད་པས་ཀྱང་དག །ཡིད་
ཆེས་རྗེས་དཔག་གིས་གནོད་པས་ཀྱང་དག་པའི་ཕྱིར། བྱས་པ་ལ་ཁོ་ན་རེ། དེ་
འདྲའི་ལུང་ཆོས་ཅན། ཁྱོད་ཀྱིས་གཞལ་བྱའི་གནས་གསུམ་( ༡༤༡ན)བསྟན་
པར་ཐལ། ཁྱོད་དེ་སྟོན་པའི་ལུང་ཡིན་པའི་ཕྱིར། ཁྱབ་པ་ཁས་ཟེར། རྟགས་
གྲུབ་སྟེ། དེ་གསུམ་སྟོན་པའི་རིན་ཆེན་ཕྲེང་བའི་གཞུང་ཡིན་པའི་ཕྱིར། ཁྱབ་སྟེ།
དཔྱད་གསུམ་གྱིས་དག་པའི་རིན་ཆེན་འཕྲེང་བའི་གཞུང་ཡིན་ན། དེ་གསུམ་
གྱིས་དག་པའི་གཞུང་ཡིན་དགོས་པའི་ཕྱིར་ན་མ་ཁྱབ། ཁ་ཅིག་ན་རེ། གྲགས་
པའི་དེ་ལ་ཡུལ་གྱི་གྲགས་པ་དང༌། ཡུལ་ཅན་གྱི་གྲགས་པ་གཉིས་སུ་ཡོད་དོ་
ཟེར་ན། རི་བོང་ཅན་ཟླ་སྒྲས་བརྗོད་རུང་ཡིན་པ་ཆོས་ཅན། གྲགས་པ་ཡིན་
པར་ཐལ། ཡུལ་གྱི་གྲགས་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། རི་བོང་
ཅན་ཆོས་ཅན། ཁྱོད་ཟླ་སྒྲས་བརྗོད་རུང་ཡིན་པ་དེ་ཡུལ་གྱི་དེར་ཐལ། ཁྱོད་
རྟོག་ཡུལ་ན་ཡོད་པའི་ཕྱིར། འདོད་ན། དེ་ཆོས་ཅན། ཡུལ་ཅན་ཡིན་པར་ཐལ།
འདོད་པའི་ཕྱིར། བྱས་པ་ལ་ཁོ་ན་རེ། འོ་ན། རི་བོང་ཅན་ཟླ་སྒྲས་བརྗོད་རུང་

དུ་གྲུབ་པ་དེས། རི་བོང་ཅན་ཟླ་སྒྲས་བརྗོད་མི་རུང་དེ་ལ་གནོད་པས། དེ་འ་
གྲགས་པས་གནོད་ཅེས་བརྗོད་དུ་མི་རུང་བར་ཐལ། རི་བོང་ཅན་ཟླ་སྒྲས་
བརྗོད་རུང་ཡིན་པ་དེ་གྲགས་པ་མ་ཡིན་པའི་ཕྱིར་ན་མ་ཁྱབ་སྟེ།དེ་ཡུལ་གྱི་
གྲགས་པ་ཡིན་པས་དེ་ལ་གྲགས་པའི་མིང་གིས་བཏགས་པ་ཡིན་པའི་ཕྱིར། ཁ་
ཅིག་ན་རེ། འཇིག་རྟེན་གྱི་གྲགས་པ་ཡིན་ན་གྲགས་པ་ཡིན་པས་ཁྱབ་ཟེར་ན
སྒྲ་མི་རྟག་པ་ཅེས་པའི་ངག་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ་
འཇིག་རྟེན་ན་སྒྲ་མི་རྟག་པར་གྲགས་པའི་ཕྱིར། འདོད་ན། སྒྲ་མི་རྟག་པ་དེ
གྲགས་པའི་དབང་གིས་གྲུབ་པར་ཐལ་( ༡༤༡༠) ལོ། །བྱས་པ་ལ་ཁོ་ན་རེ། སྒྲ་མི
རྟག་པ་འཇིག་རྟེན་གྱི་གྲགས་པའི་དབང་གིས་གྲུབ་པར་ཐལ། སྒྲ་མི་རྟག་ཅེས་
པའི་ངག་དེ་འཇིག་རྟེན་གྱི་གྲགས་པ་ཡིན་པའི་ཕྱིར།རྟགས་ཁྱབ་ཁས་ཟེར།
འདོད་ན། དེ་ཆོས་ཅན། གྲགས་དབང་གིས་གྲུབ་པར་ཐལ། འདོད་པའི་ཕྱིར་
ན་མ་ཁྱབ། འདོད་མི་ནུས་ཏེ། དངོས་པོའི་དབང་གིས་གྲུབ་པའི་ཕྱིར་རོ། །
༈ རང་ལུགས་བཞག་པ་ལ། དངོས་སྟོབས་ཀྱི་རྟགས་ཡང་དག་གི་རྣམ་
བཞག །ཡིད་ཆེས་ཀྱི་རྟགས་ཡང་དག་གི་རྣམ་བཞག །གྲགས་པའི་རྟགས་ཡང་
དག་གི་རྣམ་བཞག་བཤད་པ་དང་གསུམ། དང་པོ་ནི། དེ་སྒྲུབ་ཀྱི་དངོས་སྟོབས་
ཀྱིས་ཚུལ་གསུམ་ཡིན་པ་དེའི་རྟགས་ཡང་དག་གི་མཚན་ཉིད། སྤྱིར་དེ་ལ་དབྱེ་
ན། དངོས་སྟོབས་ཀྱི་འབྲས་རང་མ་དམིགས་པའི་རྟགས་ཡང་དག་གསུམ།
མཚན་གཞི་སླའོ། །གཉིས་པ་ཡིད་ཆེས་ཀྱི་རྟགས་ཡང་དག་གི་རྣམ་བཞག་
བཤད་པ་ནི། དེ་སྒྲུབ་ཀྱི་བསྒྲུབ་བྱ་ཡང་དག་ཡང་ཡིན། ཤིན་ཏུ་ལྐོག་གྱུར་ཡང་
ཡིན་པའི་གཞི་མཐུན་སྲིད་པ་གང་ཞིག །དེ་སྒྲུབ་ཀྱི་ཚུལ་གསུམ་ཡིན་པ་དེ་དེ་
སྒྲུབ་ཀྱི་ཡིད་ཆེས་ཀྱི་རྟགས་ཡང་དག་གི་མཚན་ཉིད། སྤྱིར་ཡིད་ཆེས་ཀྱི་རྟགས་
ཡང་དག་དེ་ལ་དབྱེ་ན་དེའི་འབྲས་རང་མ་དམིགས་པའི་རྟགས་ཡང་དག་
གསུམ། མཚན་གཞི་ནི། དཔྱད་གསུམ་གྱིས་དག་པའི་ལུང་དེ། སྦྱིན་པས་ལོངས་

སྤྱོད་ཁྲིམས་ཀྱིས་བདེ།།ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བར་
སྒྲུབ་པའི་ཡིད་ཆེས་ཀྱི་རང་བཞིན་གྱི་རྟགས་ཡང་དག་དང་།རང་གི་བསྟན་
( ༡ ༤༢ན)བྱའི་དོན་ལ་བསླུ་བ་མ་ཡིན་པར་སྒྲུབ་པའི་ཡིད་ཆེས་ཀྱི་མ་དམིགས་
པའི་རྟགས་ཡང་དག་ཡིན་ཏེ། མཐོང་དང་མ་མཐོང་དངོས་པོ་ཡིས། །ཞེས་
སོགས་དང་། མཐོང་དང་མ་མཐོང་བ་དག་ལ། །ཞེས་སོགས་ཀྱིས་དེ་ལྟར་དུ་
བསྟན་པའི་ཕྱིར། དཔྱད་གསུམ་གྱིས་དག་པའི་ལུང་དེ་སྦྱིན་པས་ཞེས་སོགས་
ལུང་རང་གི་བསྟན་དོན་རྟོགས་པའི་ཚད་མ་སྔ་མ་སྔོན་དུ་སོང་བར་སྒྲུབ་པའི་
ཡིད་ཆེས་ཀྱི་འབྲས་རྟགས་ཡིན་ཏེ། དེ་ལ་ཁས་བླངས་འབྲས་རྟགས་ཏེ། །ཞེས་
པའི་དེ་ལྟར་བསྟན་པའི་ཕྱིར། འོ་ན། དཔྱད་གསུམ་གྱིས་དག་པའི་ལུང་གི་
རྟགས་ཀྱིས། སྦྱིན་པས་ཞེས་སོགས་ཀྱི་ལུང་རང་གི་བསྟན་བྱའི་དོན་ལ་མི་བསླུ་
བར་སྒྲུབ་པའམ། དེའི་རྟགས་ལས་ལས་འབྲས་ཕྲ་མོ་སྟོན་པའི་ལུང་རང་གི་
བསྟན་བྱའི་དོན་ལ་མི་བསླུ་བར་སྒྲུབ་པའི་མཐུན་དཔེ་ཡང་དག་དེ་གང་ཞེ་ན།
དེ་འདྲའི་མཐུན་དཔེ་ཡང་དག་ཡོད་དེ། བདེན་བཞི་སྟོན་པའི་ལུང་དེ། དེའི་
རྟགས་ལས་ལས་འབྲས་ཕྲ་མོ་སྟོན་པའི་ལུང་རང་གིས་བསྟན་བྱའི་དོན་ལ་
ཞེས་སོགས་མཐུན་དཔེ་ཡང་དག་ཡིན་པའི་ཕྱིར་ཏེ། བདེན་བཞི་སྟོན་པའི་
ལུང་དེ་རང་གི་བསྟན་བྱའི་གཙོ་བོ་བདེན་བཞི་ལ་མི་བསླུ་བའི་ཚིག་ཡིན་པའི་
ཕྱིར་ཏེ། གཙོ་བོའི་དོན་ལ་མི་བསླུའི་ཕྱིར། །ཞེས་གསུངས་པའི་ཕྱིར། དེར་མ་
ཟད་སྟོང་ཉིད་སྟོན་པའི་སངས་རྒྱས་ཀྱི་མདོ་དེ་ཡང་དེ་སྐོར་གྱི་མཐུན་དཔེ་
ཡང་དག་ཡིན་ཏེ། སྟོང་ཉིད་དེ་ཤིན་ཏུ་རྟོགས་དཀའ་བས་ན་སྟོང་ཉིད་སྟོན་
པའི་སངས་རྒྱས་ཀྱི་མདོ་དེ་རང་( ༡༤༢་) གི་བསྟན་བྱའི་དོན་ལ་མི་བསླུ་བར་
རྟོགས་པ་ལ་བརྟེན་ནས། ལས་འབྲས་ཕྲ་མོ་སྟོན་པའི་ལུང་དེ་རང་གི་བསྟན་
བྱའི་དོན་ལ་མི་བསླུ་བར་རྟོགས་པར་འགྱུར་བའི་གང་ཟག་ཡོད་པའི་ཕྱིར། དེ་
ལྟར་བཞི་བརྒྱ་པ་ལས། སངས་རྒྱས་ཉིད་གསུང་ལྐོག་གྱུར་ལ། །གང་ཞིག་ཐེ་

ཚོམ་སྐྱེད་བྱེད་པ། །དེ་ལས་སྟོང་ཉིད་བསྟན་བྱས་ནས། །དེ་ཉིད་ཁོ་ན་ཡིད་ཆེས་
བྱ། །ཞེ་ན། འོ་ན། དཔྱད་གསུམ་གྱིས་དག་པའི་ཚད་དེ་གང་། དཔྱད་གསུམ་གྱི་
ལུང་གི་ངོ་བོ་དེ་ཇི་ལྟ་བུ་ཞེ་ན། དང་པོ་དེ་ལ་ཡང་། དེ་གསུམ་གྱི་དག་ཚུལ་
ཙམ་དང་། གཞལ་བྱའི་གནས་གསུམ་སྟོན་པའི་སྒོ་ནས། དེ་གསུམ་གྱི་དག་ཚུལ་
གཉིས། དང་པོ་ནི། སྦྱིན་པས་ཞེས་སོགས་ཀྱི་ལུང་དེ་ལ། དཔྱད་གསུམ་གྱིས་
དག་པ་ཞེས་བརྗོད་པའི་རྒྱུ་མཚན་ཡོད་དེ། དེ་ལྟ་བུའི་ལུང་དེ་རང་གི་བསྟན་
དོན་ལ་མངོན་སུམ་གྱིས་གནོད་པས་ཀྱང་དག་དངོས་སྟོབས་རྗེས་དཔག་
གནོད་པས་ཀྱང་དག ། །ཡིད་ཆེས་རྗེས་དཔག་གིས་གནོད་པས་ཀྱང་དག་པའི
སྒོ་ནས། རང་གི་ཞེན་དོན་རང་སྨྲ་བ་པོའི་གང་ཟག་གིས་ཚད་མས་གྲུབ་པའི
ལུང་རྣམ་དག་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དཔེར་ན
བསྲེག་པ་དང་བཅད་པ་དང་བརྡར་བ་གསུམ་གྱིས་སྒོ་ནས་སྐྱོན་མ་མཐོང་
བའི་གསེར་དེ་ལ་གསེར་རྣམ་དག་ཏུ་འཇོག་པའི་དཔེ་བཞིན་ནོ། །དེ་ལྟར་
ཡང་། བཅོམ་ལྡན་འདས་ཀྱིས་མདོ་ལས། དགེ་སློང་དག་གམ་མཁས་རྣམས་
ཀྱིས། །བསྲེག་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་
ཡི་བཀའ། །( ༡༤༣ན) བླང་བར་བྱ་ཡིས་གུས་ཕྱིར་མིན། །ཞེས་གསུངས། གཉིས་
པ་ནི། རིན་ཆེན་ཕྲེང་བ་ལས། གཞལ་བྱའི་གནས་གསུམ་སྟོན་པའི་སྒོ་ནས།
དཔྱད་པ་གསུམ་གྱིས་དག་པ་ཞེས་བརྗོད་པའི་རྒྱུ་མཚན་ཡོད་དེ་རང་གི་
བསྟན་དོན་མངོན་གྱུར་བསྟན་པའི་ཆ་ལ་མངོན་སུམ་གྱིས་མི་གནོད་ཅིང་དེས་
གྲུབ། རང་གི་བསྟན་དོན་ལྐོག་གྱུར་སྟོན་པའི་ཆ་ལ་དངོས་སྟོབས་རྗེས་དཔག་
གིས་མི་གནོད་ཅིང་དེས་གྲུབ། རང་གི་བསྟན་དོན་ཤིན་ཏུ་ལྐོག་གྱུར་བསྟན་
པའི་ཆ་ལ་ཡིད་ཆེས་རྗེས་དཔག་གིས་མི་གནོད་ཅིང་། དེས་གྲུབ། རང་གི་ཞེན་
དོན་རང་སྨྲ་བ་པོའི་གང་ཟག་གིས་ཚད་མས་གྲུབ་པའི་ལུང་རྣམ་དག་ཡིན་
པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེས་ན་རང་གི་བསྟན་དོན་ལ་
、A

ཚད་མ་གསུམ་པོ་གང་གིས་ཀྱང་མ་གནོད་ཅིང་། རང་སྨྲ་བ་པོའི་གང་ཟག་
གིས་རང་གི་ཞེན་དོན་ཚད་མས་གྲུབ་པའི་ལུང་དེ་དཔྱད་གསུམ་གྱིས་དག་
པའི་ལུང་གི་ངོ་བོ་ཡིན་ནོ། །དེས་ཡིད་ཆེས་ཀྱི་རྟགས་ཡང་དག་དང་ལས་
འབྲས་ཕྲ་མོའི་འཕྲོས་དོན་ཙམ་བཤད་ནས། གསུམ་པ་གྲགས་པའི་རྟགས་ཡང་
དག་གི་རྣམ་བཞག་བཤད་པ་ནི། དེ་སྒྲུབ་ཀྱི་བསྒྲུབ་བྱ་ཡང་དག་ཡང་ཡིན།
བརྡའམ་འདོད་པ་ཙམ་གྱིས་བཞག་པ་ཡང་ཡིན་པའི་གཞི་མཐུན་སྲིད་པ་གང་
ཞིག །དེ་སྒྲུབ་ཀྱི་ཚུལ་གསུམ་ཡིན་པ་དེ་སྒྲུབ་ཀྱི་གྲགས་པའི་རྟགས་ཡང་དག་གི་
མཚན་ཉིད། སྤྱིར་དེ་ལ་དབྱེ་ན། གྲགས་པའི་མ་དམིགས་པའི་རྟགས་ཡང་དག་
དང་། དེའི་རང་བཞིན་གྱི་དེ་གཉིས་( ༡༤༣༠) མཚན་གཞི་རྟོག་ཡུལ་ན་ཡོད་པ་
རི་བོང་ཅན་དངོས་དབང་གིས་ཟླ་སྒྲས་བརྗོད་མི་རུང་དུ་སྒྲུབ་པའི་དང་པོ་
དང་། དེ་རི་བོང་ཅན་ཟླ་སྒྲས་བརྗོད་རུང་དུ་སྒྲུབ་པའི་གཉིས་པ་ཡིན། དེ་ཡང་
རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་ཟླ་སྒྲས་བརྗོད་རུང་དུ་སྒྲུབ་
པའི་རྟགས་ཁྱབ་གཉིས་གང་ལ་བརྟེན་ནས་འགྲུབ་ན། དེ་སྐོར་གྱི་ཕྱོགས་ཆོས་
རང་རིག་མངོན་སུམ་ལ་བརྟེན་ནས་འགྲུབ་པ་ཡིན་ཏེ། རི་བོང་ཅན་འཛིན་
པའི་རྟོག་པ་ཉམས་སུ་མྱོང་བའི་རང་རིག་དེ་དེ་འདྲའི་རྟོག་པ། རི་བོང་ཅན་
འཛིན་བྱེད་དུ་རྟོག་པ་ལ་བརྟེན་ནས། རི་བོང་ཅན་རྟོགས་ཡུལ་ན་ཡོད་པར་
འགྲུབ་པ་ཡིན་པའི་ཕྱིར། དེ་སྐོར་གྱི་ཁྱབ་པ་གང་ལ་བརྟེན་ནས་གྲུབ་ན། དེ་
སྐོར་གྱི་ཁྱབ་པ་དེ་ཟླ་བ་ཞེས་པའི་སྒྲ་ཆོས་ཅན། དོན་ཐམས་ཅད་ཁྱོད་ཀྱིས་
བརྗོད་དུ་རུང་བ་ཡིན་ཏེ། རང་ཡུལ་ལ་འདོད་པའི་དབང་གིས་འཇུག་པའི་
ངག་ཡིན་པའི་ཕྱིར། ཞེས་པའི་སྦྱོར་བ་འདི་ལ་བརྟེན་ནས་འགྲུབ་པ་ཡིན་ཏེ།
སྦྱོར་བ་འདི་ལ་བརྟེན་ནས་དོན་ཐམས་ཅད་ཟླ་སྒྲས་བརྗོད་རུང་དུ་གྲུབ། དེ་
གྲུབ་པས་ན། རྟོག་ཡུལ་ན་ཡོད་ན། ཟླ་སྒྲས་བརྗོད་རུང་ཡིན་པས་ཁྱབ་པ་གྲུབ་
པའི་ཕྱིར། དེ་ལྟར་ཡང་། དེ་ལ་བརྟེན་ནས་འབྱུང་བ་ཅན། །འདོད་པ་འཇུག་

ཕྱིར་འགག་མེད་པ། །ཞེས་གསུངས་སོ། །འོ་ན། རྟོག་ཡུལ་ན་ཡོད་པ་དེ། རི་བོང་
ཅན་ཟླ་སྒྲས་བརྗོད་རུང་དུ་སྒྲུབ་པའི་རྟགས་ཡང་དག་ཏུ་བསྟན་པ་ལ་དགོས་
པ་གང་ཡོད་ཅེ་ན། དགོས་པ་ཡོད་དེ། དེ་དེ་ལྟར་བསྟན་པ་ལ་བརྟེན་ནས་རྟོག་
ཡུལ་ན་ཡོད་ན། སྙན་པའི་ཚིག་དང༌། མི་སྙན་པའི་ཚིག་གང་རུང་འཇུག་རུང་
ཡིན་པས་ཁྱབ་པ་( ༡༤༤ན) གྲུབ། དེ་སྒྲུབ་པས་ན། རང་ལ་སྙན་པའི་ཚིག་སྨྲ་
བའི་སྐྱེས་བུ་དེ་ལ་ཆགས་པ་དང་། མི་སྙན་པའི་ཚིག་སྨྲ་བའི་སྐྱེས་བུ་དེ་ལ་སྡང་
བ་ལ་སོགས་པ་སྤང་དགོས་སོ།།ཞེས་ཤེས་པར་བྱ་བའི་ཆེད་ཡིན་པའི་ཕྱིར།
དེས་ན་གྲགས་པ་དེ་ལ་སྒྲས་བརྗོད་རིགས་ཀྱིས་སྒོ་ནས་དབྱེ་ན། ཡུལ་གྱི་དེ་
དང་། ཡུལ་ཅན་གྱི་དེ་གཉིས། དང་པོ་དེ་ལ་དབྱེ་ན། གྲགས་ཟིན་གྱི་ཡུལ་གྱི་དེ་
དང་། གྲགས་རུང་གི་ཡུལ་གྱི་དེ་གཉིས། དང་པོ་ནི། རི་བོང་ཅན་ཟླ་སྒྲས་
བརྗོད་རུང་ཡིན་པ་ལྟ་བུ་ལ་བྱེད་པ་ཡིན་ཏེ། འཇིག་རྟེན་ན་རི་བོང་ཅན་ཟླ་
བར་གྲགས་པ་ཡིན་པའི་ཕྱིར། གཉིས་པ་ནི། བུམ་པ་ཟླ་སྒྲས་བརྗོད་རུང་ཡིན་
པ་ལྟ་བུ་ལ་བྱེད་དེ། འཇིག་རྟེན་ན་བུམ་པ་ཟླ་བར་མ་གྲགས་པའི་ཕྱིར། ཡུལ་
ཅན་གྱི་དེ་ལ་དབྱེ་ན། ཡང་གྲགས་ཟིན་གྱི་ཡུལ་ཅན་གྱི་དེ་དང་། གྲགས་རུང་གི་
ཡུལ་ཅན་གྱི་དེ་གཉིས། དང་པོ་ནི། རི་བོང་ཅན་ཟླ་སྒྲས་བརྗོད་རུང་དུ་འཛིན་
པའི་རྟོག་པ་དང་། དེ་ཟླ་སྒྲས་བརྗོད་རུང་ཡིན་ཞེས་པའི་ངག་ལྟ་བུ་ཡིན་ཏེ།
འཇིག་རྟེན་ན་རི་བོང་ཅན་ཟླ་བར་གྲགས་པའི་ཕྱིར། གཉིས་པ་ནི་བུམ་པ་ཟླ་
སྒྲས་བརྗོད་རུང་དུ་འཛིན་པའི་རྟོག་པ་དང༌། དེ་ཟླ་སྒྲས་བརྗོད་རུང་ཡིན་པ་
ཞེས་པའི་ངག་ལྟ་བུའི་ཡིན་ཏེ། བུམ་པ་འཇིག་རྟེན་ན་ཟླ་བར་མ་གྲགས་པའི་
ཕྱིར། དེས་ན་ཡུལ་གྱིས་གྲགས་པ། གྲགས་དབང་གིས་གྲུབ་པ། བརྡའམ་འདོད་
པ་ཙམ་གྱིས་བཞག་པ་རྣམས་དོན་གཅིག་ཀྱང་། དེ་རྣམས་དང་གྲགས་པའི་
རྗེས་དཔག་ཚད་མཪ་སོང་( ༡༤༤བ) བའི་གཞལ་བྱ་དོན་མི་གཅིག་སྟེ། གཞི་
གྲུབ་ན། གྲགས་པའི་རྗེས་དཔག་ཚད་མར་སོང་བའི་གཞལ་བྱ་ཡིན་དགོས་

པའི་ཕྱིར། ངག་དོན་ནི། དཔྱད་གསུམ་གྱིས་དག་པའི་ལུང་གིས་རྟགས་ལས།
སྦྱིན་པས་ཞེས་སོགས་ཀྱི་ལུང་རང་གི་བསྟན་དོན་རྟོགས་པའི་ཚད་མ་སྔ་མ་
སྔོན་དུ་སོང་བར་རྟོགས་པའི་ཡིད་ཆེས་རྗེས་དཔག་ཆོས་ཅན། ཁྱོད་ཀྱི་རྟེན་དུ་
གྱུར་པའི་རྟགས་ཡང་དག་ཡོད་དེ། ཁྱོད་དཔྱད་གསུམ་གྱིས་དག་པའི་ལུང་གི་
རྟགས་ཀྱིས། སྦྱིན་པས་ཞེས་སོགས་ལུང་རང་གིས་བསྟན་བྱའི་དོན་ལ་མི་བསླུ་
བར་སྒྲུབ་པའི་ཡིད་ཆེས་ཀྱི་རྟགས་ཡང་དག་ལ་བརྟེན་ནས་སྐྱེ་བ་ཡིན་པའི་
ཕྱིར། རྟོག་ཡུལ་ན་ཡོད་པའི་རྟགས་ལས་རི་བོང་ཅན་ཟླ་སྒྲས་བརྗོད་རུང་དུ་
རྟོགས་པའི་གྲགས་པའི་རྗེས་དཔག་ཆོས་ཅན། ཁྱོད་ཀྱི་རྟེན་དུ་གྱུར་པའི་
རྟགས་ཡང་དག་ཡོད་དེ། ཁྱོད་རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་
ཟླ་སྒྲས་བརྗོད་རུང་དུ་སྒྲུབ་པའི་གྲགས་པའི་རྟགས་ཡང་དག་ལ་བརྟེན་ནས་
སྐྱེས་པའི་ཕྱིར།
༈ གསུམ་པ་རྩོད་པ་སྤོང་བ་ལ། ཁ་ཅིག་ན་རེ། རི་བོང་ཅན་འཛིན་པའི་
རྟོག་པ་ཉམས་མྱོང་གི་རང་རིག་དེས། རི་བོང་ཅན་དེ་རི་བོང་ཅན་འཛིན་པའི་
རྟོག་པའི་ཡུལ་དུ་ཡོད་པར་རྟོགས་པར་ཐལ། དེས་དེ་འདྲའི་རྟོག་པའི་གཟུང་
བྱར་རྟོགས་པའི་ཕྱིར་ཏེ། དེས་དེ་འདྲའི་རྟོག་པ་རི་བོང་ཅན་འཛིན་བྱེད་དུ་
རྟོགས་པའི་ཕྱིར། ཞེ་ན་མ་ཁྱབ། རྩ་བར་འདོད་ན། དེས་རི་བོང་ཅན་རྟོགས་
པར་ཐལ། འདོད་པའི་ཕྱིར། འདོད་ན། རྣམ་མཁྱེན་འཛིན་པའི་རྟོག་པ་ཉམས་
མྱོང་གི་རང་རིག་དེས། ( ༡༤༥ན) རྣམ་མཁྱེན་རྟོགས་པར་ཐལ་ལོ། །འདོད་ན།
ཚུར་མཐོང་རྒྱུད་ཀྱི་དེ་འདྲའི་རང་རིག་དེས་རྣམ་མཁྱེན་རྟོག་པར་ཐལ་ལོ། །
འདོད་ན། ཚུར་མཐོང་དེས་རྣམ་མཁྱེན་མངོན་སུམ་གྱིས་རྟོགས་པར་ཐལ་ལོ། །
ཡང་ཁ་ཅིག་ན་རེ། རི་བོང་ཅན་འཛིན་པའི་རྟོགས་པ་ཉམས་སུ་མྱོང་བའི་རང་
རིག་དེས་རི་བོང་ཅན་རྟོག་ཡུལ་ན་ཡོད་པ་རྟོགས་པར་ཐལ། དེས་རྟོག་ཡུལ་ན་
ཡོད་པའི་རྟགས་ཀྱིས་རི་བོང་ཅན་ཟླ་སྒྲས་བརྗོད་རུང་དུ་སྒྲུབ་པའི་ཕྱོགས་

ཆོས་རྟོགས་པའི་ཕྱིར་ཏེ། དེ་སྐོར་གྱི་ཕྱོགས་ཆོས་རང་རིག་མངོན་གསུམ་གྱིས་
གྲུབ་པའི་ཕྱིར་ཏེ། དེ་རང་རིག་མངོན་སུམ་ལ་བརྟེན་ནས་གྲུབ་པའི་ཕྱིར་ན་མ་
ཁྱབ། འགྲུབ་ཚུལ་ནི་གོང་དུ་བསྟན་ཟིན་ཏོ། །ཁ་ཅིག་ན་རེ། བྱས་པ་ཆོས་ཅན།
སྒྲ་གང་ཟག་གིས་བདག་མེད་དུ་སྒྲུབ་པའི་གྲགས་པའི་རྟགས་ཡང་དག་ཏུ་
ཐལ། དེ་སྒྲུབ་ཀྱི་རྟགས་ཡང་དག་གང་ཞིག །དེ་སྒྲུབ་ཀྱི་བསྒྲུབ་བྱ་ཡང་དག་
དང་། བརྡའམ་འདོད་པ་ཙམ་གྱིས་བཞག་པའི་གཞི་མཐུན་སྲིད་པའི་ཕྱིར། ཕྱི་
མ་གྲུབ་སྟེ། སྒྲ་གང་ཟག་གི་བདག་མེད་པ་དེ་ཡིན། དེ་སྒྲུབ་ཀྱི་བསྒྲུབ་བྱ་ཡང་
དག་གང་ཞིག །དེ་གཅིག་ཤོས་དེ་ཡིན་པའི་ཕྱིར། ཕྱི་མ་གྲུབ་སྟེ། དེ་འདོད་པ་
ཙམ་གྱིས་བཞག་པའི་ཕྱིར། དེ་རྟོག་པ་ཙམ་གྱིས་བཞག་པའི་ཕྱིར་ན་མ་ཁྱབ་
རྟགས་གྲུབ་སྟེ། དེ་རྟོག་པ་ཙམ་གྱིས་སྒྲོ་བཏགས་ཡིན་པའི་ཕྱིར། ཁ་ཅིག་ན་རེ།
གོ་སྐབས་མེད་པའི་ཕྱིར་བློ་ནི། །རྗེས་སུ་དཔག་པ་ཉིད་དུ་གསུངས། །ཞེས་བྱ་བ་
མི་འཐད་པར་ཐལ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་དེ་
( ༡ ༤༥བ) ལ། དངོས་སྟོབས་རྗེས་དཔག་འཇལ་བྱེད་དུ་འཇུག་པའི་ཕྱིར་ན་མ་
ཁྱབ་སྟེ། དེའི་དོན་ནི། དེ་འདྲའི་ལུང་རང་གི་བསྟན་བྱའི་དོན་ལ། མི་བསླུ་བ་
དེ་ལ་དངོས་སྟོབས་ཀྱིས་རྟགས་ཡང་དག་གི་བྱེད་པ་མི་འཇུག་ཅེས་པའི་དོན་
ཡིན་པའི་ཕྱིར་རོ། །
༈ ཡང་དག་ངེས་ལྡན་བརྗོད་འདོད་པ། །ཞེས་སོགས་ཀྱི་སྐབས་སུ། ངག་
དོན་ནི། ཚད་མ་མདོར། རང་ཚིག་རྣམ་དག་དང་། ལུང་ཚིག་རྣམ་དག་གཉིས་
ལ་ཡིད་ཆེས་ཞེས་གསལ་བྱེད་གཅིག་ཏུ་བསྡུས་ནས་སྟོན་པའི་རྒྱུ་མཚན་ཡོད་
དེ། དེ་ཉིད་རང་སྨྲ་བ་པོའི་གང་ཟག་རེ་རེས་ཡིད་ཆེས་པའི་ཚིག་ཏུ་ཁས་
བླངས་པར་མཚུངས་པའི་རྒྱུ་མཚན་གྱིས་དེ་ལྟར་བསྟན་པ་ཡིན་པའི་ཕྱིར།
འདིའི་སྐབས་སུ་དགག་བཞག་སྤང་གསུམ། དང་པོ་ནི། ཡིད་ཆེས་པའི་ཚིག་
ཡིན་ན། ཡིད་ཆེས་ཀྱི་ཚིག་ཡིན་པས་ཁྱབ་ཟེར་ན། སངས་འཕགས་ཀྱིས་སྨྲས་

པའི་སྒྲ་མི་རྟག་ཅེས་པའི་ཚིག་ཆོས་ཅན། དེར་ཐལ་དེའི་ཕྱིར། སངས་འཕགས་
ཀྱིས་སྨྲས་པའི་ཚིག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་བསྟན་
བྱར་གྱུར་པའི་ཤིན་ཏུ་ལྐོག་གྱུར་ཡོད་པ་ཐལ་ལོ།།གཞན་ཡང་། སངས་
འཕགས་ཀྱི་རྒྱུད་ཀྱི་སྒྲ་མི་རྟག་པར་རྟོགས་པའི་ཚད་མ་དེ་ཡིད་ཆེས་ཀྱི་ཚད་
དེས་སྨྲས་པའི་སྒྲ་མི་རྟག་ཅེས་པའི་ཚིག་དེ་དེ་ཡིན་པའི་ཕྱིར།མར་ཐལ།
རྟགས་ཁས། འདོད་མི་ནུས་ཏེ། དངོས་སྟོབས་ཀྱི་ཚད་མ་ཡིན་པའི་ཕྱིར། བྱས་
པ་ལ་ཁོ་ན་རེ། སངས་འཕགས་ཀྱི་རྒྱུད་ཀྱི་སྦྱིན་པས་ཞེས་སོགས་ཀྱི་ལུང་རང་
གི་བསྟན་བྱའི་དོན་( ༡ ༤༦ན) ལ་མི་བསླུ་བར་རྟོགས་པའི་ཚད་མ་ཆོས་ཅན།
ཡིད་ཆེས་ཀྱི་ཚད་མ་མ་ཡིན་པར་ཐལ། དངོས་སྟོབས་ཀྱི་དེ་ཡིན་པའི་ཕྱིར།
ཁྱབ་པ་ཁས། རྟགས་གྲུབ་སྟེ། མངོན་སུམ་གྱི་ཚད་མ་ཡིན་པའི་ཕྱིར་ན་མ་ཁྱབ།
ཁ་ཅིག་ན་རེ། རང་གི་ཞེན་དོན་ལ་དངོས་སྟོབས་རྗེས་དཔག་ཚད་མར་སོང་
བའི་ཚིག་དེ་རང་ཚིག་རྣམ་དག་གི་མཚན་ཉིད། རང་གི་ཞེན་དོན་ལ་ཡིད་ཆེས་
རྗེས་དཔག་ཚད་མར་སོང་བའི་ཚིག་དེ། ལུང་ཚིག་རྣམ་དག་གི་མཚན་ཉིད་
ཟེར་ན། དང་པོ་ལ་སྒྲ་མི་རྟག་པར་ཚད་མས་མ་ངེས་པའི་གང་ཟག་གིས་སྨྲས་
པའི་སྒྲ་མི་རྟག་པར་དམ་བཅས་པའི་དམ་བཅའ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། སྒྲ་མི་རྟག་པ་དེའི་ཞེན་དོན་གང་ཞིག །དེ་ལ་
དངོས་སྟོབས་རྗེས་དཔག་ཚད་མར་སོང་བའི་ཕྱིར། རྩ་བར་འདོད་ན། དེ་ཆོས་
ཅན། ཚིག་རྣམ་དག་ཡིན་པར་ཐལ། འདོད་པའི་ཕྱིར། འདོད་ན། དེ་རང་སྨྲ་བ་
པོའི་གང་ཟག་གིས་རང་གི་ཞེན་དོན་ཚད་མས་གྲུབ་པའི་ངག་ཡིན་པར་ཐལ་
ལོ། !མཚན་ཉིད་གཉིས་པ་ལ། སྦྱིན་པ་བཏང་བ་ལ་བརྟེན་ནས་ལོངས་སྤྱོད་
འབྱུང་བ་ཚད་མས་མ་ངེས་པའི་གང་ཟག་གིས་སྨྲས་པའི་སྦྱིན་པ་བཏང་བ་ལ་
བརྟེན་ནས་ལོངས་སྤྱོད་འབྱུང་བར་དམ་བཅས་པའི་དམ་བཅའ་ཆོས་ཅན།
མཚོན་ཆ་དེར་ཐལ། མཚན་ཉིད་དེའི་ཕྱིར་ཏེ། སྦྱིན་པ་བཏང་བ་ལ་བརྟེན་ནས་

ལོངས་སྤྱོད་འབྱུང་བ་དེ་ཁྱེད་ཀྱི་ཞེན་དོན་གང་ཞིག །དེ་ལ་ཡིད་ཆེས་རྗེས་
དཔག་ཚད་མར་སོང་བའི་ཕྱིར། རྩ་བར་( ༡༤༦༠) འདོད་ན། དེ་ཆོས་ཅན།
ཚིག་རྣམ་དག་ཏུ་ཐལ། འདོད་ན། རང་སྨྲ་བ་པོའི་གང་ཟག་གིས་རང་གི་ཞེན་
དོན་ཚད་མས་གྲུབ་པའི་ཚིག་ཏུ་ཐལ་ལོ། །ཁ་ཅིག་ན་རེ། རང་གི་ཞེན་དོན་ལ་
དངོས་སྟོབས་རྗེས་དཔག་ཚད་མར་སོང་བའི་ཚིག་རྣམ་དག་དེ་རང་ཚིག་རྣམ་
དག་གི་མཚན་ཉིད། རང་གི་ཞེན་དོན་ལ་ཡིད་ཆེས་རྗེས་དཔག་ཚད་མར་སོང
བའི་ཚིག་རྣམ་དག་དེ། ལུང་ཚིག་རྣམ་དག་གི་མཚན་ཉིད་ཡིན་ཅིང་། དེ
གཉིས་འགལ་བ་ཡིན་ནོ་ཟེར་ན། སྦྱིན་པ་བཏང་བ་ལ་བརྟེན་ནས་ལོངས་སྤྱོད
འབྱུང་བར་དམ་བཅས་པའི་དམ་བཅའ་ཆོས་ཅན། ལུང་ཚིག་རྣམ་དག་མ་
ཡིན་པར་ཐལ། གཅིག་ཤོས་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་
གི་ཞེན་དོན་ལ་དངོས་སྟོབས་རྗེས་དཔག་ཚད་མར་སོང་བའི་ཚིག་རྣམ་དག་
ཡིན་པའི་ཕྱིར་ཏེ། རང་གི་ཞེན་དོན་ལ་དངོས་སྟོབས་རྗེས་དཔག་ཚད་མར་
སོང་བ་གང་ཞིག །ཚིག་རྣམ་དག་ཡིན་པའི་ཕྱིར། དང་པོ་གྲུབ་སྟེ། སྦྱིན་པ་
བཏང་བ་ལ་བརྟེན་ནས་ལོངས་སྤྱོད་འབྱུང་བ་དེ་ཁྱེད་ཀྱི་ཞེན་དོན་གང་ཞིག །
དེ་ལ་དངོས་སྟོབས་རྗེས་དཔག་ཚད་མར་སོང་བའི་ཕྱིར། ཕྱི་མ་གྲུབ་སྟེ། དེ་
རྟོགས་པའི་དངོས་སྟོབས་རྗེས་དཔག་ཡོད་པའི་ཕྱིར་ཏེ། རྒྱུ་དགེ་བ་སྤྱད་པ་ལ་
བརྟེན་ནས་འབྲས་བུ་བདེ་བ་འབྱུང་བར་རྟོགས་པའི་དངོས་སྟོབས་རྗེས་
དཔག་ཀྱང་ཡོད། རྒྱུ་མི་དགེ་བ་སྤྱད་པ་ལ་བརྟེན་ནས་འབྲས་བུ་སྡུག་བསྔལ་
འབྱུང་བར་རྟོགས་པའི་དངོས་སྟོབས་རྗེས་དཔག་ཀྱང་ཡོད་པའི་ཕྱིར། རྟགས་
གཉིས་ཀ་གྲུབ་སྟེ། ལས་འབྲས་ཕྲ་ཞིང་ཕྲ་བ་རྟོགས་༥ ༡༤༧ན) པའི་དངོས་
སྟོབས་རྗེས་དཔག་ཡོད་པའི་ཕྱིར། ཁ་ཅིག་ན་རེ།རང་གི་ཞེན་དོན་གྱི་ལོག་
ཕྱོགས་ལ་དངོས་སྟོབས་རྗེས་དཔག་ཚད་མར་སོང་བའི་ཚིག་དེ། རང་ཚིག་
དང་འགལ་བའི་དམ་བཅའི་མཚན་ཉིད་ཟེར་ན། སྦྱིན་པ་བཏང་བ་ལ་བརྟེན་

ནས་ལོངས་སྤྱོད་མི་འབྱུང་བར་དམ་བཅས་པའི་དམ་བཅའ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར་ཏེ། སྦྱིན་པ་བཏང་བ་ལ་བརྟེན་ནས་ལོངས་
སྤྱོད་འབྱུང་བ་དེ་ཁྱེད་ཀྱི་ཞེན་དོན་གྱི་ལོག་ཕྱོགས་གང་ཞིག །དེ་ལ་དངོས་
སྟོབས་རྗེས་དཔག་ཚད་མར་སོང་བའི་ཕྱིར། འདོད་མི་ནུས་ཏེ། ལུང་ཚིག་དང་
འགལ་བའི་དམ་བཅའ་ཡིན་པའི་ཕྱིར་ཏེ། དེ་ལ་མ་འོངས་པ་ན་ཆོས། །ཞེས་
གསུངས་པའི་ཕྱིར། ཁ་ཅིག་ན་རེ། ཆོས་ཅན་དངོས་སྟོབས་ཀྱིས་གྲུབ་པའི་སྟེང་
དུ་ཆོས་འགལ་བར་དམ་བཅས་པའི་དམ་བཅའ་དེ་རང་ཚིག་དང་འགལ་བའི་
དམ་བཅའི་མཚན་ཉིད། ཆོས་ཅན་ལུང་གིས་གྲུབ་པའི་སྟེང་དུ་ཆོས་འགལ་
བར་དམ་བཅས་པའི་དམ་བཅའ་དེ་ལུང་ཚིག་དང་འགལ་བའི་དམ་བཅའི་
མཚན་ཉིད་ཟེར་ན། དང་པོ་ལ། རི་བོང་ཅན་ཟླ་སྒྲས་བརྗོད་མི་རུང་དུ་དམ་
བཅས་པའི་དམ་བཅའ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་གྲུབ་སྟེ། རི་བོང་ཅན་དེ་དངོས་སྟོབས་རྗེས་དཔག་གིས་གྲུབ་པའི་ཕྱིར།
འདོད་ན། རི་བོང་ཅན་ཟླ་སྒྲས་བརྗོད་རུང་དུ་དམ་བཅས་པའི་དམ་བཅའ་དེ་
རང་ཚིག་རྣམ་དག་ཏུ་ཐལ་ལོ། །འདོད་ན། ཚིག་རྣམ་དག་ཡིན་ན། རང་
( ༡ ༤༧་) ཚིག་རྣམ་དག་ཡིན་དགོས་པར་ཐལ། འདོད་ན་དངོས། གཉིས་པ་ལ།
སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བར་དམ་བཅས་པའི་
དམ་བཅའ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་
ཟིན། འདོད་ན་ལུང་གིས་གྲུབ་པ་ཡོད་པར་ཐལ། འདོད་ན། ལུང་གིས་རྟོགས་
པ་ཡོད་པར་ཐལ་ལོ། །གཞན་ཡང་། ཁ་ཅིག་ན་རེ། རང་ཚིག་དང་འགལ་བའི་
དམ་བཅའ་ཡིན་ན། རང་ཚིག་འགལ་བའི་དམ་བཅའ་ཡིན་པས་ཁྱབ། ལུང་
ཚིག་ལ་དེས་མཚོན་ཟེར་ན། དང་པོ་སྒྲ་རྟག་པར་དམ་བཅས་པའི་དམ་བཅའ་
ཆོས་ཅན། དེར་ཐལ་དེའི་ཕྱིར། རྟགས་གྲུབ་སྟེ། སྒྲ་མི་རྟག་པར་དམ་བཅས་
པའི་དམ་བཅའ་དེ་རང་ཚིག་རྣམ་དག་ཡིན་པའི་ཕྱིར། རྩ་བར་འདོད་མི་ནུས་

ཏེ། དེ་འདྲའི་དམ་བཅའ་དེ་རང་ཚིག་དངོས་ཤུགས་འགལ་བའི་དམ་བཅའ་
ཡང་མ་ཡིན་རང་ཚིག་སྔ་ཕྱི་འགལ་བའི་དམ་བཅའ་ཡང་མ་ཡིན་པའི་ཕྱིར།
དང་པོ་གྲུབ་སྟེ། དམ་བཅའ་དེའི་ཡན་ལག་ཀྱང་ཡིན། སྒྲ་མི་རྟག་པར་འཕེན་
པའི་ངག་ཀྱང་ཡིན་པའི་གཞི་མཐུན་མེད་པའི་ཕྱིར། གཉིས་པ་གྲུབ་སྟེ། དེའི་
ཚིག་ཟུར་གྱི་སྒྲ་རྟག་པ་ཞེས་པའི་ཚིག་དེས་སྒྲ་མི་རྟག་པར་མ་འཕང་བའི་ཕྱིར།
གཉིས་པ་ལ། སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བར་དམ་
བཅས་པའི་དམ་བཅའ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ
ལུང་ཚིག་སྔ་ཕྱི་འགལ་བའི་དམ་བཅའ་ཡང་མ་ཡིན། དེ་དངོས་ཤུགས་འགལ
བའི་དམ་བཅའ་ཡང་མ་ཡིན་པའི་ཕྱིར། དང་པོ་གྲུབ་སྟེ། དེའི་( ༡༤༨ན) ཚིག
ཟུར་གྱི་སྦྱིན་པ་ཞེས་པའི་ཚིག་དེས། སྦྱིན་པ་བཏང་བ་ལ་བརྟེན་ནས་ལོངས་
སྤྱོད་འབྱུང་བར་མ་འཕང་བའི་ཕྱིར། གཉིས་པ་གྲུབ་སྟེ། དམ་བཅའ་དེའི་ཡན་
ལག་ཀྱང་ཡིན། སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་འཕེན་
པ་ཡང་ཡིན་པའི་གཞི་མཐུན་མེད་པའི་ཕྱིར།
༈ གཉིས་པ་རང་ལུགས་བཞག་པ་ལ། རང་གི་བསྟན་དོན་ལ་མི་བསླུ་བར་
¡་སྨྲ་བ་པོའི་གང་ཟག་གི་བདེན་ཞེན་གྱིས་དམ་བཅས་པའི་ཚིག་རྣམ་དག་
དེ། རང་ཚིག་རྣམ་དག་གི་མཚན་ཉིད། རང་གི་བསྟན་བྱར་འགྱུར་བའི་ཤིན་ཏུ་
ལྐོག་གྱུར་སྟོན་པའི་ཡིད་ཆེས་ཀྱི་ཚིག་རྣམ་དག་གང་ཞིག །རང་སྨྲ་བ་པོའི་
བསྟན་བཅོས་མཁན་པོས་སྨྲས་པའི་ཚིག་རྣམ་དག་དེ། ལུང་ཚིག་རྣམ་དག་གི་
མཚན་ཉིད་ཡིན་ནོ། ། །དེས་ན་ལུང་ཚིག་རྣམ་དག་ཡིན་ན། གཅིག་ཤོས་ཡིན་
པས་ཁྱབ་ཅིང་། བཀའ་བརྒྱད་སྟོང་པ་ལྟ་བུ་དེ་དེ་གཉིས་ཀ་ཡིན་ཏེ། སྟོན་པ་
སངས་རྒྱས་ལ་ལྟོས་ཏེ་རང་ཚིག་རྣམ་དག་དང༌། རང་གིས་ཆེད་དུ་བྱ་བའི་
གདུལ་བྱ་ལ་ལྟོས་ཏེ་གཅིག་ཤོས་ཡིན་པའི་ཕྱིར། རང་ཚིག་དང་འགལ་བའི་
དམ་བཅའ་དང་། ལུང་ཚིག་དང་འགལ་བའི་དམ་བཅའ་གང་རུང་ཡང་ཡིན།

རང་གི་ཞེན་དོན་གྱི་ལོག་ཕྱོགས་གྲུབ་པ་ལུང་རྣམ་དག་ལ་མི་ལྟོས་པ་ཡང་ཡིན་
པའི་གཞི་མཐུན་པ་དེ། རང་ཚིག་དང་འགལ་བའི་དམ་བཅའི་མཚན་ཉིད། དེ་
ལ་དབྱེ་ན། དེ་སྔ་ཕྱི་འགལ་བའི་དེ་དང་། དེ་དངོས་ཤུགས་( ༡ ༤༨བ) འགལ་
བའི་དེ་གཉིས། མཚན་གཞི་ནི་ཡན་ལག་ཅན་རང་གི་ཡན་ལག་དང་རྫས་
གཞན་ཡིན་པར་དམ་བཅས་པའི་དམ་བཅའ་དེ་དང་པོ་ཡིན་ཏེ།དེའི་ཚིག་
ཟུར་གྱི་ཡན་ལག་ཅན་ཞེས་པའི་ཚིག་དེས་ཡན་ལག་ཅན་ཡན་ལག་ཏུ་དངོས་
སུ་བསྟན་པའི་ཤུགས་ལ་ཡན་ལག་ཅན་རང་གི་ཡན་ལག་དང་། རྫས་གཞན་མ་
ཡིན་པར་འཕང་བའི་ཕྱིར། དེའི་གཉིས་པ་ཡིན་ཏེ། དེ་དངོས་སུ་ཡན་ལག་ཅན་
རང་གི་ཡན་ལག་དང་རྫས་གཞན་དུ་དམ་བཅས་ནས། དེའི་ཚིག་ཟུར་གྱི་ཡན་
ལག་ཅེས་པའི་ཚིག་དེས་ཤུགས་ལ་ཡན་ལག་ཅན་རང་གི་ཡན་ལག་དང་། རྫས་
གཞན་མ་ཡིན་པར་འཕང་བའི་ཕྱིར། དེར་མ་ཟད་བུད་མེད་འདི་ངའི་མ་ཡང་
ཡིན། མོ་གཤམ་ཡང་ཡིན་ནོ། །ཞེས་པའི་ཚིག་འདི་ཡང་རང་ཚིག་སྔ་ཕྱི་འགལ་
བའི་དམ་བཅའ་ཡིན་ཏེ། བུད་མེད་འདི་ངའི་མ་ཡིན་ནོ་ཞེས་པའི་ཚིག་འདིས་
བུད་མེད་དེ་ལ་བུ་བསྐྱེད་པའི་ནུས་པ་ཡོད་པར་བསྟན་ནས་མོ་གཤམ་ཡིན་ནོ་
ཞེས་པའི་ཚིག་དེས་ཤུགས་ལ་བུད་མེད་དེ་ལ་བུ་སྐྱེ་བའི་ནུས་པ་མེད་པར་
འཕང་བའི་ཕྱིར། རང་ཚིག་དང་འགལ་བའི་དམ་བཅའ་དང་། ལུང་ཚིག་དང་
འགལ་བའི་དམ་བཅའ་གང་རུང་ཡང་ཡིན། རང་གི་ཞེན་དོན་གྱི་ལོག་ཕྱོགས་
འགྲུབ་པ་ལུང་རྣམ་དག་ལ་ལྟོས་པ་ཡང་ཡིན་པའི་གཞི་མཐུན་པ་དེ། ལུང་ཚིག་
དང་འགལ་བའི་དམ་བཅའི་མཚན་ཉིད། དེ་ལ་དབྱེ་ན། ལུང་ཚིག་སྔ་ཕྱི་
འགལ་བའི་དམ་བཅའ་དང་། དེ་དངོས་ཤུགས་འགལ་བའི་དམ་བཅའ་གཉིས།
མཚན་གཞི་ནི། སྦྱིན་( ༡༤༩ན) སོགས་དགེ་བའི་ཆོས་སྤྱད་པ་ལ་བརྟེན་ནས་
བདེ་བ་མི་འབྱུང་བར་དམ་བཅས་པའི་དམ་བཅའ་དེ། ལུང་ཚིག་སྔ་ཕྱི་འགལ་
བའི་དམ་བཅའ་ཡིན་ཏེ། དེའི་ཚིག་ཟུར་གྱི་སྦྱིན་སོགས་དགེ་བའི་ཆོས་ཞེས་

པའི་ཚིག་དེས་སྦྱིན་སོགས་དགེ་བའི་ཆོས་དངོས་སུ་བསྟན་པའི་ཤུགས་ལ་
སྦྱིན་སོགས་དགེ་བའི་ཆོས་སྤྱད་པ་ལ་བརྟེན་ནས་བདེ་བ་འབྱུང་བ་འཕངས་
པའི་ཕྱིར། དེ་ལུང་ཚིག་དངོས་ཤུགས་འགལ་བའི་དམ་བཅའ་ཡིན་ཏེ། དེ་
དངོས་སུ་སྦྱིན་སོགས་དགེ་བའི་ཆོས་སྤྱད་པ་ལ་བརྟེན་ནས་བདེ་བ་མི་འབྱུང་
བར་དམ་བཅས་ནས།དེའི་ཚིག་ཟུར་གྱི་སྦྱིན་སོགས་དགེ་བའི་ཆོས་ཞེས་པའི་
ཚིག་དེས། ཤུགས་ལ་སྦྱིན་སོགས་དགེ་བའི་ཆོས་སྤྱད་པ་ལ་བརྟེན་ནས་བདེ་བ་
འབྱུང་བར་འཕང་བའི་ཕྱིར་རོ། །
༈ གསུམ་པ་རྩོད་པ་སྤང་བ་ལ། ཁ་ཅིག་ན་རེ། སྒྲ་རྟག་པར་དམ་བཅས་
པའི་དམ་བཅའ་དང་། སྒྲ་མི་རྟག་པར་དམ་བཅས་པའི་དམ་བཅའ་གཉིས་ཀ་
ཆོས་ཅན། རང་གི་ཞེན་དོན་གྱི་ལོག་ཕྱོགས་འགྲུབ་པ་ལུང་རྣམ་དག་ལ་ལྟོས་
པར་ཐལ། ལུང་ཚིག་དང་འགལ་བའི་དམ་བཅའ་ཡིན་པའི་ཕྱིར། ཁྱབ་པ་ཁས་
ཟེར། རྟགས་གྲུབ་སྟེ། ལུང་ཚིག་དང་འགལ་བ་གང་ཞིག །དམ་བཅའ་ཡིན་
པའི་ཕྱིར་ན་མ་ཁྱབ། གཞན་ཡང་། དེ་ཆོས་ཅན། རང་ཚིག་དང་འགལ་བའི་
དམ་བཅར་ཐལ། དེ་དང་འགལ་བ་གང་ཞིག །དམ་བཅའ་ཡིན་པའི་ཕྱིར་ན་མ་
ཁྱབ། ཁ་ཅིག་ན་རེ། འདུས་བྱས་མི་རྟག་པར་སྟོན་པའི་བསྟན་བཅོས་རྣམ་
འགྲེལ་( ༡༤༩བ)གྱི་གཞུང་ཚིག་ཆོས་ཅན། རང་གི་བསྟན་བྱར་གྱུར་པའི་ཤིན་
ཏུ་ལྐོག་གྱུར་སྟོན་པའི་ཡིད་ཆེས་ཀྱི་ཚིག་རྣམ་དག་ཏུ་ཐལ། ལུང་ཚིག་རྣམ་དག་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། བསྟན་བཅོས་འདིའི་ལུང་ཚིག་
རྣམ་དག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། བསྟན་བཅོས་འདིའི་
གཞུང་ཚིག་རྣམ་དག་ཡིན་པའི་ཕྱིར། ཁ་ཅིག་ན་རེ། སྦྱིན་པ་བཏང་བ་ལ་
བརྟེན་ནས་ལོངས་སྤྱོད་འབྱུང་བར་དམ་བཅས་པའི་དམ་བཅའ་ཆོས་ཅན།
ལུང་དུ་ཐལ། ལུང་ཚིག་རྣམ་དག་ཡིན་པའི་ཕྱིར། རྟགས་ཁས་ཟེར་ན་མ་ཁྱབ།
འདོད་ན། ཚིག་རྣམ་དག་ཡིན་ན། ལུང་ཚིག་ཡིན་དགོས་པར་ཐལ་ལོ། །

༈ ཀུན་ཏུ་རྒོལ་བ་བདག་ཉིད་ཀྱི། །ཞེས་སོགས་ཀྱི་སྐབས་སུ། སྦྱོར་བ་འགོད་
པ་ལ། ཁ་ཅིག་ན་རེ། ཚད་མ་མདོར། རང་རྟེན་ལའོ་ཞེས་པའི་ཚིག་སྨོས་པ་
ཆོས་ཅན། དགོས་པ་ཡོད་དེ། དེ་སྒྲུབ་ཀྱི་ཤེས་འདོད་ཆོས་ཅན་ཚད་མས་བསལ་
ན། དེ་སྒྲུབ་ཀྱི་བསྒྲུབ་བྱ་ཚད་མས་བསལ་བ་ཞིག་དགོས་སོ། །ཞེས་ཤེས་པར་བྱ་
བའི་ཆེད་ཡིན་པའི་ཕྱིར། ཟེར་ན། རི་བོང་རྭ་མེད་པར་སྒྲུབ་པའི་བསྒྲུབ་བྱ་
ཚད་མས་བསལ་བར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་དེའི་ཕྱིར། རྟགས་
གྲུབ་སྟེ། རི་བོང་རྭ་ཚད་མས་བསལ་བའི་ཕྱིར། འདོད་མི་ནུས་ཏེ། རི་བོང་རྭ་
མེད་པ་དེ་སྒྲུབ་ཀྱི་བསྒྲུབ་བྱ་ཡིན་ཏེ། རི་བོང་རྭ་མེད་པ་དེ་དེ་མེད་པར་དམ་
བཅས་པའི་དམ་བཅའི་ཞེན་དོན་ཡིན་པའི་ཕྱིར། ཁ་ཅིག་ན་རེ། དེ་འདྲའི་ཚིག་
སྨོས་པ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་བསྒྲུབ་བྱ་( ༡༥༠ན)ཡང་དག་
ཡིན་ན། དེ་སྒྲུབ་ཀྱི་རྟེན་ཤེས་འདོད་ཆོས་ཅན་གཞི་ལྡོག་དེའི་སྟེང་དུ་འགོད་
ཚུལ་དང་མཐུན་པར་གྲུབ་པ་ཅིག་དགོས་སོ་ཞེས་ཤེས་པར་བྱ་བའི་ཆེད་ཡིན་
པའི་ཕྱིར་ཟེར། དེ་ལ་སྐྱོན་འཕེན་པ་ཁ་ཅིག་ན་རེ། སྒྲ་དང་མི་རྟག་པའི་ཚོགས་
དོན་ཆོས་ཅན། སྒྲའི་སྟེང་དུ་དེར་ཐལ། སྒྲ་མི་རྟག་པར་སྒྲུབ་པའི་བསྒྲུབ་བྱ་
ཡང་དག་ཡིན་པའི་ཕྱིར། འདོད་ན། སྒྲ་ཁྱོད་ཡིན་པར་ཐལ་ལོ། །འདོད་ན། སྒྲ་
ཆོས་ཅན། ཆོས་དང་ཆོས་ཅན་གྱི་ཚོགས་དོན་དུ་ཐལ། འདོད་པའི་ཕྱིར་ན་མ་
ཁྱབ། འདོད་མི་ནུས་ཏེ། ཆོས་ཅན་ཡན་གར་བ་ཡིན་པའི་ཕྱིར་རོ། །སྐབས་
འདིར། རང་ལུགས་བཞག་པ་ལ། དེ་འདྲའི་ཚིག་སྨོས་པ་ལ་ཆོས་ཅན། དགོས་
པ་ཡོད་དེ། དེ་སྒྲུབ་ཀྱི་རྟེན་ཤེས་འདོད་ཆོས་ཅན་ཚད་མས་བསལ་ན། དེ་སྒྲུབ་
ཀྱི་བསྒྲུབ་བྱ་ཡང་དག་ཚད་མས་བསལ་བ་ཞིག་དགོས་སོ། །ཞེས་བཤད་པར་བྱ་
བའི་ཆེད་ཡིན་པའི་ཕྱིར། བྱས་པ་ལ་ཁོ་ན་རེ། བ་སྤྱི་རྟག་དངོས་རང་གི་གསལ་
བ་དུ་མ་ལ་དོན་དམ་པར་འཕྲོ་འདུ་མ་འབྲེལ་བར་སྒྲུབ་པའི་དེར་ཐལ། དེའི་
ཕྱིར། རྟགས་གྲུབ་སྟེ། བ་སྤྱི་རྟག་དངོས་ཚད་མས་བསལ་བའི་ཕྱིར་ན་མ་ཁྱབ་

སྟེ། བ་ལང་གི་དོན་སྤྱི་དེ་དེ་སྒྲུབ་ཀྱི་རྟེན་ཤེས་འདོད་ཆོས་ཅན་སྐྱོན་མེད་ཡིན
པའི་ཕྱིར། དངོས་འགྱུར་གྱི་ནམ་མཁའི་དོན་སྤྱི་དེ་གཅིག་ཅར་སྒྲ་སོགས་ཀྱི་རྒྱུ
མི་བྱེད་པའི་རྟགས་ཀྱི་དངོས་འགྱུར་གྱི་ནམ་མཁའི་རྟག་རྫས་( ༡༥༠༠) མ་ཡིན
པར་སྒྲུབ་པའི་ཤེས་འདོད་ཆོས་ཅན་ཡིན་པའི་ཕྱིར་ཏེ། རྒྱན་གྱི་འགྲེལ་པ་ལས་
རྣམ་པར་རྟོག་པ་ལ་གནས་པའི་ཆོས་ཅན་གྲུབ་པའི་ཕྱིར། དངོས་པོར་གྱུར་
པའི་ཆོས་ཅན་ནི་མ་ཡིན་ནོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། བ་
ལང་གི་དོན་སྤྱི་ཆོས་ཅན། བ་སྤྱི་རྟག་དངོས་རང་གི་གསལ་བ་དུ་མ་ལ་དོན་
དམ་པར་འཕྲོ་འདུ་མ་འབྲེལ་བར་སྒྲུབ་པའི་གཞི་རྟགས་ཐ་དད་མེད་ནས་མ་
གྲུབ་པའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་
མེད་ཡིན་པའི་ཕྱིར་ན་མ་ཁྱབ། འདོད་ན། བ་སྤྱི་རྟག་དངོས་དང་ཐ་མི་དད་
ཡིན་པར་ཐལ་ལོ། །ཁ་ཅིག་ན་རེ། གང་ཟག་གིས་བདག་མེད་རྟོགས་པའི་ཤེས་
རབ་དེས་གང་ཟག་གི་བདག་འཛིན་ལ་མི་གནོད། གལ་ཏེ་གནོད་ན་དེས་གང་
ཟག་གིས་བདག་འཛིན་མི་རྟག་པར་སྒྲུབ་པའི་བསྒྲུབ་བྱ་ཡང་དག་ལ་གནོད་
པར་ཐལ། དེས་དེ་སྒྲུབ་ཀྱི་རྟེན་ཤེས་འདོད་ཆོས་ཅན་སྐྱོན་མེད་གང་ཟག་གི་
བདག་འཛིན་ལ་གནོད་པའི་ཕྱིར། ཁྱབ་སྟེ། ཀུན་ཏུ་རྒོལ་བ་བདག་ཉིད་ཀྱི། །
ཞེས་སོགས་གསུངས་པའི་ཕྱིར་ཟེར་ན་མ་ཁྱབ་སྟེ། དེའི་དོན་ནི་དེ་སྒྲུབ་ཀྱི་རྟེན་
ཤེས་འདོད་ཆོས་ཅན་སྐྱོན་མེད་ཚད་མས་བསལ་ན། དེ་སྒྲུབ་ཀྱི་བསྒྲུབ་བྱ་ཡང་
དག་ཚད་མས་བསལ་བ་གཅིག་དགོས་ཞེས་པའི་དོན་ཡིན་པའི་ཕྱིར་རོ། །
༈ འདིས་སྒྲུབ་ཡན་ལག་གྱུར་པ་ཡི། །ཞེས་སོགས་རྐང་པ་བཞི་གང་ལས་
འཕྲོས་ན། མདོ་རང་འགྲེལ་ལས། འདི་ཡང་ཆོས་ཀྱི་རང་གི་ངོ་( ༡༥༡ན)བོ་དང་
འགལ་བ་སེལ་བའི་སྒོ་ཙམ་ཞིག་བསྟན་པ་ཡིན་ལ་ཞེས་གསུང་། དེ་ཡང་ཚད་
མ་མདོར། ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའ་དང་། ཆོས་
ཅན་གྱི་ཁྱད་པར་ལ་ཚད་མས་གནོད་པའི་དམ་བཅའ་དང༌། ཆོས་ཅན་གྱི་ངོ་

བོ་དེ་ལ་ཚད་མས་གནོད་པའི་དམ་བཅའ་ལྟར་སྣང་གསུམ་གྱི་དཔེ་དང་།
དོན་ལ་གནོད་ཚུལ་ལ་སོགས་པར་དངོས་སུ་བསྟན་པ་ལ་ཁོ་ན་རེ། འོ་ན། ཚད་
མ་མདོ་ལ་བརྟེན་ནས་དམ་བཅའ་ཕྱི་མ་གསུམ་པོ་དེའི་དཔེ་དང་། ཞེན་དོན་
ལ་གནོད་ཚུལ་ལ་སོགས་པ་རྟོགས་མི་ནུས་པ་ཡིན་ནམ་ཞེ་ན། མ་ཡིན་ཏེ། ཚད་
མ་མདོར། ཆོས་ཀྱི་ངོ་བོ་ལ་ཡང་ཚད་མས་གནོད་པའི་དམ་བཅའ་ལྟར་སྣང་གི་
དཔེ་དང་ཞེན་དོན་ལ་གནོད་ཚུལ་ལ་སོགས་པ་བསྟན་པ་ལ་བརྟེན་ནས། དམ་
བཅའ་ཕྱི་མ་གསུམ་པོ་དཔེ་དང་ཞེན་དོན་ལ་གནོད་ཚུལ་ལ་སོགས་པ་རྟོགས་
ནུས་པའི་ཕྱིར། ཞེས་འཆད་པར་བྱེད་པ་ལ། འདིས་སྒྲུབ་ཡན་ལག་གྱུར་པ་ཡི། །
ཞེས་སོགས་རྐང་པ་བཞི་བྱུང༌། འོ་ན། བསྟན་བཅོས་འདིར་དམ་བཅའ་ཕྱི་མ་
གསུམ་གྱི་དཔེ་དང་ཞེན་དོན་ལ་གནོད་ཚུལ་གསུམ་ལ་སོགས་པ་དངོས་སུ་
བསྟན་ནམ་མ་བསྟན་ཞེ་ན། བསྟན་བཅོས་འདིར་ཆོས་ཅན་གྱི་ཁྱད་པར་ལ་
ཚད་མས་གནོད་པའི་དམ་བཅའ་ལྟར་སྣང་གཉིས་ཀྱི་དཔེ་དང་ཞེན་དོན་ལ་
གནོད་ཚུལ་དངོས་སུ་མ་བསྟན་ཏེ།འདིར་ཆོས་ཀྱི་ཁྱད་པར་ལ་ཚད་མས་
གནོད་པའི་དམ་བཅའ་ལྟར་( ༡༥༡༠) སྣང་གི་དཔེ་དང་ཞེན་དོན་ལ་གནོད་
ཚུལ་བསྟན་པ་ལ་བརྟེན་ནས། ། དམ་བཅའ་ཕྱི་མ་གཉིས་ཀྱི་དཔེ་དང་ཞེན་དོན་
ལ་གནོད་ཚུལ་ཡང་རྟོགས་ནུས་པའི་ཕྱིར། ཞེས་འཆད་པར་བྱེད་པ་ལ། དེ་ལ་
དོན་ནི་བསྟན་པ་ཡི། །ཞེས་སོགས་རྐང་པ་གཉིས་བྱུང༌། འོ་ན། ཆོས་ཀྱི་ཁྱད་
པར་ལ་ཚད་མས་གནོད་པའི་དམ་བཅའི་མཚན་གཞི་གང་ཞེ་ན། དེ་ཡང་བྱེ་
བྲག་པས་འཇིམ་གོང་གིས་ཡན་ལག་རྣམས་ལྕིད་སོགས་ཆོས་གསུམ་གྱིས་ཁྱད་
པར་དུ་བྱས་པའི་འཇིམ་གོང་ཡན་ལག་ལས་རྫས་གཞན་དུ་དམ་བཅས་པའི་
དམ་བཅའ་དེ། ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའ་ཡིན་ལ།
དེ་ཡང་། བྱེ་བྲག་པས་དེ་ལྟར་དམ་བཅའ་བ་ཡང་ཡིན་ཏེ། དེ་ལྟར་དམ་བཅས་
པའི་འཇིམ་གོང་གི་ཡན་ལག་རྣམས་ལྕིད་སོགས་ཆོས་གསུམ་གྱིས་ཁྱད་པར་དུ་

མ་བྱས་པའི་འཇིམ་གོང་ཡན་ལག་ལས་རྫས་གཞན་ཙམ་དུ་དམ་བཅས་པ་
གང་རུང་གང་ཞིག།ཕྱི་མ་དེ་ལྟར་དམ་བཅས་པའི་བྱེ་བྲག་པ་ལ་ལྟོས་པའི་
དགོས་པ་ཡང་མེད། སངས་རྒྱས་པ་ལ་ལྟོས་པའི་དགོས་པ་ཡང་མེད་པའི་ཕྱིར།
དང་པོ་བྱེ་བྲག་པས་དེ་ལྟར་དམ་བཅས་པ་ཡིན་ནོ། །ཞེས་འཆད་པར་བྱེད་པ་
ལ། ལྡན་དོན་རྫས་ཀྱི་མཚན་ཉིད་ཅན། །ཞེས་སོགས་རྐང་པ་གཉིས་བྱུང་། ཕྱི་
མ་དེ་ལྟར་དམ་བཅས་པ་ལ་བྱེ་བྲག་པ་ལ་ལྟོས་པའི་དགོས་པ་མེད་དོ། །ཞེས་
འཆད་པར་བྱེད་པ་ལ། མ་མཐོང་ཁྱད་པར་ཅན་མིན་ལ། །ཞེས་སོགས་རྐང་པ་
གཉིས་བྱུང་། ཕྱི་མ་དེ་ལྟར་དམ་བཅས་པ་ལ། སངས་རྒྱས་པ་ལ་ལྟོས་པའི་
དགོས་( ༡༥༢ན) པ་མེད་དེ། སངས་རྒྱས་པས་འཇིམ་གོང་གི་ཡན་ལག་རྣམས་
ལྕིད་སོགས་ཆོས་གསུམ་གྱིས་ཁྱད་པར་དུ་མ་བྱས་པའི་འཇིམ་གོང་ཡན་ལག་
ལས་རྫས་གཞན་ཙམ་དུ་ཚད་མས་གྲུབ་པའི་ཕྱིར། ཞེས་འཆད་པར་བྱེད་པ་ལ།
ཁྱད་པར་ཅན་མིན་གཞན་ཡོད་ནི། །ཞེས་སོགས་རྐང་པ་གཉིས་བྱུང་། ཡང་བྱེ་
བྲག་པ་ན་རེ། ལྕིད་ཉག་རེ་རེ་ཡོད་ཅིང་རིམ་གྱིས་སྲང་ལ་བཅལ་བའི་འཇིམ་
རིལ་བཅུ་ཚན་པ་དེའི་ནང་ཚན་དུ་གྱུར་པའི་ལྕིད་ཉག་གང་ཡོད་པའི་འཇིམ་
རིལ་དང་པོ་དེ་སྲང་ལ་བཅལ་བའི་རྗེས་སུ་འཇིམ་རིལ་དགུ་པོ་དེ་རིམ་གྱིས་
སྲང་ལ་བཅལ་བ་ན། འཇིམ་རིལ་དགུ་པོ་རེ་རེ་ལ་རང་གི་ཡན་ལག་ལ་མེད་
པའི་ལྕིད་ཀྱི་ཡོན་ཏན་ལྷག་པོ་རེ་རེ་གསར་དུ་འབྱུང་བ་ཡིན་པའི་ཕྱིར། དེ་
ཡང་ལྕིད་ཉག་གང་ཡོད་པའི་འཇིམ་རིལ་དང་པོ་དེ་སྲང་ལ་བཅལ་བའི་རྗེས་
སུ་དེའི་སྟེང་དུ་ལྕིད་ཉག་གང་ཡོད་པའི་འཇིམ་རིལ་གཉིས་པོ་དེ་སྲང་ལ་
བཅལ་བ་ན། འཇིམ་རིལ་སྔ་ཕྱི་གཉིས་ལ་ལྕིད་ཉག་གཉིས་ཡོད་ལ། ལྕིད་ཉག་
གཉིས་པོ་དེ་དེའི་འཇིམ་རིལ་དང་པོ་ལ་ཡང་མེད།ཕྱི་མ་ལ་ཡང་མེད་པའི་
ཕྱིར། ལྕིད་ཉག་རེ་རེ་ཡོད་ཅིང་ཅིག་ཅར་དུ་སྲང་ལ་བཅལ་བའི་འཇིམ་རིལ་
བཅུ་ཚན་པ་དེ་ལ་རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་ལྷག་པོ་

གཅིག་ལས་མེད་པ་ཡིན་ཏེ། འཇིམ་རིལ་བཅུ་ཚན་པ་དེ་ལ་ལྕིད་ཉག་བཅུ་ཡོད་
ལ། ལྕིད་ཉག་བཅུ་པོ་དེ་ལ། འཇིམ་རིལ་བཅུ་ཚན་པ་དེའི་ནང་ཚན་དུ་གྱུར་
པའི་འཇིམ་རིལ་རེ་རེ་བ་གང་ལ་ཡང་མེད་པའི་ཕྱིར། ( ༡༥༢་)ཞེས་བྱེ་བྲག་པ་
འདོད་དོ། །དེ་འགོག་པ་ནི། །དེ་ཡང་། ལྕིད་ཉག་རེ་རེ་ཡོད་ཅིང་རིམ་གྱིས་སྲང་
ལ་བཅལ་བའི་འཇིམ་རིལ་བཅུ་ཚན་པ་དེ་ལ། རང་གི་ཡན་ལག་ལ་མེད་པའི་
ལྕིད་ཀྱི་ཡོན་ཏན་ལྷག་པོ་དགུ་ཡོད་ལ། ལྕིད་ཉག་རེ་རེ་ཡོད་ཅིང་ཅིག་ཅར་དུ་
སྲང་ལ་བཅལ་བའི་འཇིམ་རིལ་བཅུ་ཚན་པ་དེ་ལ་རང་གི་ཡན་ལག་ལ་མེད་
པའི་ལྕིད་ཀྱི་ཡོན་ཏན་ལྷག་པོ་གཅིག་ལས་མེད་པའི་ཁྱད་པར་མི་འཐད་པར་
ཐལ། དེ་འདྲའི་ཁྱད་པར་ཡོད་ན། འཇིམ་རིལ་བཅུ་ཚན་པ་དེ་གཉིས་གཅིག་
ཅར་དུ་སྲང་ལ་བཅལ་བ་ན། བཅུ་ཚན་དང་པོ་དེ་བཅུ་ཚན་གཉིས་པ་ལ་ལྟོས་
ཏེ་སྲང་མགོ་འོག་ཏུ་འགྲོ་བའི་བྱ་བ་དོན་གཞན་པ་དེ་དང་ལྡན་དགོས་པ་ལས།
དེ་ལྟར་ལྡན་པ་ཡང་མ་ཡིན། དེ་འདྲའི་ཁྱད་པར་ཡོད་ན། ཁྱད་པར་དེ་སྲང་ལ་
བརྟེན་ནས་རྟོག གས་དགོས་པ་ལས་དེ་ལྟར་རྟོགས་ཀྱང་མི་ནུས་པའི་ཕྱིར། ། ཞེས་
འཆད་པར་བྱེད་པ་ལ། གལ་ཏེ་འདི་ལྕི་འོག་འགྲོར་འགྱུར། །ཞེས་སོགས་རྐང་
པ་གཉིས་བྱུང་། དེ་མ་ཟད་ལྕིད་ཉག་རེ་རེ་ཡོད་ཅིང་། རིམ་གྱིས་སྲང་ལ་བཅལ་
བའི་འཇིམ་རིལ་བཅུ་ཚན་པ་དེ་ལ། རང་གི་ཡན་ལག་ལ་མེད་པའི་ལྕིད་ཀྱི་
ཡོན་ཏན་ལྷག་པོ་དགུ་ཡོད་པ་དེ་ཡང་མི་འཐད་པར་ཐལ། ལྕིད་ཀྱི་ཡོན་ཏན་
ལྷག་པོ་དེས་དྲངས་པའི་སྲང་མགོ་འོག་ཏུ་འགྲོ་བའི་བྱ་བ་དོན་གཞན་པ་དེ་
མེད་པའི་ཕྱིར་དང་། ཡང་དེ་འདྲའི་འཇིམ་རིལ་བཅུ་ཚན་པ་དེ་ལ་རང་གི་
ཡན་ལག་ལ་མེད་པའི་ལྕིད་ཀྱི་ཡོན་ཏན་ལྷག་པོ་དེ་དང་། དེས་དྲངས་པས་
སྲང་མགོ་འོག་ཏུ་འགྲོ་བའི་བྱ་བ་དོན་གཞན་( ༡༥༣ན) པ་དེ་གཉིས་མེད་དེ། དེ་
གཉིས་འཕྲོས་པ་འདུ་བའི་རྒྱུ་དོན་གཞན་པ་དེ་མེད་པའི་ཕྱིར། ཞེས་འཆད་
པར་བྱེད་པ་ལ། དེས་ན་ཡོན་ཏན་བྱ་མེད་པ། །ཞེས་སོགས་རྐང་པ་གཉིས་བྱུང་།

དེས་ན་ལྕིད་སོགས་ཆོས་གསུམ་གྱི་ཁྱད་པར་དུ་བྱས་པའི་འཇིམ་གོང་གི་ཡན་
ལག་དེ་ཚད་མས་མ་གྲུབ་བོ་ཞེས་གྲུབ་དོན་འཆད་པར་བྱེད་པ་ལ། དེ་ཕྱིར་
འབྲས་བུ་ངོ་བོ་དག །ཅེས་སོགས་རྐང་པ་གཉིས་བྱུང༌། དེས་ན་བྱེ་བྲག་པའི་
ཁས་བླངས་པའི་འཇིམ་གོང་གི་ཡན་ལག་རྣམས་ལྕིད་སོགས་ཆོས་གསུམ་གྱི་
ཁྱད་པར་དུ་བྱས་པའི་འཇིམ་གོང་ཡན་ལག་ལས་རྫས་གཞན་དུ་དམ་བཅས་
པའི་དམ་བཅའ་དེ།ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའ་
ཡིན་ཏེ། ལྕིད་སོགས་ཆོས་གསུམ་པོ་དེ་གང་ཞིག །དེ་ལ་ཚད་མས་གནོད་པའི་
ཕྱིར། ཞེས་འཆད་པར་བྱེད་པ་ལ། དེས་ན་མེད་ན་མི་འབྱུང་བ། །ཞེས་སོགས་
བྱུང༌། དེ་ལྟར་བྱས་པ་ལ་བྱེ་བྲག་པ་ན་རེ། ལྕིད་ཉག་རེ་རེ་ཡོད་ཅིང་རིམ་གྱིས་
སྲང་ལ་བཅལ་བའི་འཇིམ་རིལ་བཅུ་ཚན་པ་དེ་ལ་རང་གི་ཡན་ལག་ལ་མེད་
པའི་ལྕིད་སོགས་ཀྱི་ཡོན་ཏན་ལྷག་པོ་དགུ་ཡོད་ཀྱང་། དེ་སྲང་ལ་བརྟེན་ནས་
རྟོགས་ནུས་པར་ཐལ་བའི་སྐྱོན་མེད་དེ། རྡུལ་ཕྲ་མོ་གཅིག་སྲང་ལ་བཅལ་བའི་
དེའི་འོག་ཏུ་རྡུལ་ཕྲ་མོ་རིམ་གྱིས་སྲང་ལ་བཅལ་བའི་རྡུལ་ཕྲ་མོ་དེ་རྣམས་ལ་
ལྕིད་ཡོད་ཀྱང་། དེའི་ལྕིད་དེ་སྲང་ལ་བརྟེན་ནས་རྟོགས་པར་མི་ནུས་ཏེ། དེའི་
ལྕིད་དེ་ཤིན་ཏུ་ཆུང་བ་ཡིན་པའི་ཕྱིར། དཔེར་ན་རས་བལ་( ༡༥༣བ)གྱི་འདབ་
མ་གཅིག་པོ་དེ་ལ་ལྕིད་ཡོད་ཀྱང་། དེ་རས་བལ་གྱི་ཁུར་འཁུར་བ་པོའི་ཁུར་གྱི་
སྟེང་དུ་བཞག་ན། གང་ཟག་དེས་དེའི་ལྕིད་མི་རྟོགས་པའི་དཔེ་བཞིན། གལ་ཏེ་
འདི་ལྕི་འོག་འགྲོར་འགྱུར། །ཞེས་པའི་སྐྱོན་མེད་དོ། །ཞེས་པའི་འདོད་པ་
བརྗོད་པར་བྱེད་པ་ལ། ཕྲ་མོ་ནས་བརྩམས་རྫས་འཕྲེང་དག །ཅེས་སོགས་རྐང་
པ་བཞི་བྱུང་། འོ་ན། ལྕིད་ཉག་རེ་རེ་ཡོད་ཅིང་། རིམ་གྱིས་སྲང་ལ་བཅལ་བའི་
འཇིམ་རིལ་བཅུ་ཚན་པ་དེ་དང༌། ལྕིད་ཉག་རེ་རེ་ཡོད་ཅིང་ཅིག་ཅར་དུ་སྲང་
ལ་བཅལ་བའི་འཇིམ་རིལ་བཅུ་ཚན་པ་དེ་གཉིས་ཅིག་ཅར་དུ་སྲང་ལ་བཅལ་
བ་ན། ལྕིད་ཆེ་ཆུང་ཚད་མས་རྟོགས་ནུས་པར་ཐལ། བཅུ་ཚན་པ་དང་པོ་དེ་

དེའི་ལྕིད་སྲང་ལ་བརྟེན་ནས་རྟོགས་མི་ནུས། བཅུ་ཚན་གཉིས་པ་དེའི་ལྕིད་
སྲང་ལ་བརྟེན་ནས་རྟོགས་ནུས་པའི་ཕྱིར། རྟགས་བྱེ་བྲག་པ་ལ་ཁས། ཞེས་
འཆད་པར་བྱེད་པ་ལ། དེ་ཡི་ཅིག་ཅར་ལྡན་པ་དང་། །ཞེས་སོགས་རྐང་པ་བཞི་
བྱུང༌། དེར་མ་ཟད། ལྕིད་མཉམ་གྱི་གསེར་མ་ཤ་ཀ་ལྔ་ཚན་པ་གཉིས། ལྔ་ཚན་
པ་གཅིག་རིམ་གྱིས་སྲང་ལ་བཅལ།གཅིག་ཅིག་ཅར་དུ་སྲང་ལ་བཅལ་བའི་
གསེར་མ་ཤ་ཀ་ལྔ་ཚན་པ་དེ་གཉིས་ལྕིད་མཉམ་པ་དང་གྲངས་མཉམ་པར་
མཚུངས་པ་མ་ཡིན་པར་ཐལ། རིམ་གྱིས་སྲང་ལ་བཅལ་བའི་གསེར་མ་ཤ་ཀ་ལྔ་
ཚན་པ་དེའི་ལྕིད་སྲང་ལ་བརྟེན་ནས་རྟོགས་མི་ནུས། ལྔ་ཚན་པ་ཕྱི་མ་དེའི་
ལྕིད་སྲང་ལ་བརྟེན་ནས་རྟོགས་ནུས་པའི་ཕྱིར། རྟགས་ཁས། ཞེས་འཆད་པར་
བྱེད་པ་ལ། མ་ཤ་ལ་སོགས་རིམ་པ་ཡིས། །ཞེས་( ༡༥༤ན)སོགས་རྐང་པ་གཉིས་
བྱུང་། གལ་ཏེ་བྱེ་བྲག་པ་ན་རེ། གལ་ཏེ་འདི་ལྕི་འོག་འགྲོར་འགྱུར། །ཞེས་པའི་
སྐྱོན་མེད་དེ། རྡུལ་ཡུངས་དཀར་ཙམ་ནས་བཟུང་སྟེ། ཚོགས་ཆེན་པོ་གོང་ནས་
གོང་དུ་འཕེལ་བའི་རྡུལ་དེ་རྣམས་ལ་ལྕིད་ཡོད་ཀྱང་། དེའི་ལྕིད་དེ་སྲང་ལ་
བརྟེན་ནས་རྟོགས་མི་ནུས་པའི་ཕྱིར་ཏེ། དེ་ཤིན་ཏུ་ཆེ་བ་ཡིན་པའི་ཕྱིར། ཞེས་
པའི་འདོད་པ་བརྗོད་པར་བྱེད་པ་ལ།གལ་ཏེ་ཡུངས་དཀར་ནས་བརྩམ་
ཞེས་སོགས་རྐང་པ་བཞི་བྱུང༌། འོ་ན། འཇིམ་གོང་ཡན་ལག་ཅན་གྱི་ལྕིད་དེ་
སྲང་ལ་བརྟེན་ནས་རྟོགས་མི་ནུས་པར་ཐལ། འཇིམ་གོང་ཡན་ལག་ཅན་དེའི་
རྡུལ་ཆེན་པོ་རྣམས་ནི། ཤིན་ཏུ་ཆེ་བའི་སྲང་ལ་བརྟེན་ནས་རྟོགས་མི་ནུས།
རྡུལ་ཆུང་ངུ་རྣམས་ནི་ཤིན་ཏུ་ཆུང་བས་སྲང་ལ་བརྟེན་ནས་རྟོགས་མི་ནུས་
པའི་ཕྱིར། རྟགས་ཁས། འདོད་ན། འཇིམ་གོང་ཡན་ལག་ཅན་རྩོམ་བྱེད་ཀྱི་
རྡུལ་ཕྲན་རེ་རེ་བའི་ལྕིད་ཉག་ཁོ་ན་སྲང་ལ་བརྟེན་ནས་རྟོགས་པར་ཐལ། སྲང་
ལ་བརྟེན་ནས་བཅལ་རུང་གི་ལྕིད་གཅིག་ནི་ཡོད། འཇིམ་གོང་ཡན་ལག་གི་
ལྕིད་དེ་སྲང་ལ་བརྟེན་ནས་རྟོགས་མི་ནུས་པའི་ཕྱིར། ཞེས་འཆད་པར་བྱེད་པ་

ལ།ཡུངས་དཀར་བར་གྱི་ལྕིད་དག་ཀྱང༌། །ཞེས་སོགས་རྐང་པ་བཞི་བྱུང་
དེར་མ་ཟད་རས་བལ་གྱི་འདབ་མ་དེ་ལྕིད་སོགས་ཆོས་གསུམ་གྱིས་ཁྱད་པར་
དུ་བྱས་པའི་འཇིམ་གོང་ཡན་ལག་ཅན་དེ་ལ། རང་གིས་ཡན་ལག་ལ་མེད་པའི་
ལྕིད་སོགས་ཀྱི་ཡོན་ཏན་ལྷག་པོ་ཡོད་པར་( ༡༥༤༠) སྒྲུབ་པའི་མཐུན་དཔེ་ཡང་
དག་ཡིན་པ་མི་འཐད་པར་ཐལ། རས་བལ་འདབ་མ་དེ་ཡང་ཚད་མས་གྲུབ།
དེའི་ལྕིད་ཀྱང་ཚད་མས་གྲུབ། ལྕིད་སོགས་ཆོས་གསུམ་གྱིས་ཁྱད་པར་དུ་བྱས་
པའི་འཇིམ་གོང་ཡན་ལག་ཅན་དེའི་ངོ་བོ་ཡང་ཚད་མས་གྲུབ། ལྕིད་དང་
འབྲས་བུ་སོགས་ཀྱང་ཚད་མས་གྲུབ་པའི་ཕྱིར། ཞེས་འཆད་པར་བྱེད་པ་ལ།
དོན་དེ་མཐོང་མེད་རས་འདབ་བཞིན། །ཞེས་སོགས་འབྱུང་། དེ་ལྟར་བྱས་པ་
ལ་ཁོ་ན་རེ། འཇིམ་གོང་ཡན་ལག་ཅན་དེའི་སྟེང་ན་རང་གི་ཡན་ལག་ལ་མེད་
པའི་ལྕིད་ཀྱི་ཡོན་ཏན་ལྷག་པོ་དེ་མེད་ཀྱང་། དེའི་སྟེང་ན་ཡན་ལག་རྫས་
གཞན་ཡོད་པ་ཡིན་ནོ། །ཞེ་ན། དེ་འགོག་པར་བྱེད་པ་ལ། ལྕིད་ཉིད་རྟོགས་
བྱེད་བཞིན་དུ་དེའི། །ཞེས་སོགས་རྐང་པ་གསུམ་བྱུང༌། འོ་ན། ཚད་མ་མདོར།
འཇིམ་གོང་ཡན་ལག་ཅན་དེའི་སྟེང་དུ་རང་གི་ཡན་ལག་ལ་མེད་པའི་ལྕིད་ཀྱི་
ཡོན་ཏན་ལྷག་པོ་འགོག་བྱེད་ཀྱི་རིགས་པ་དངོས་སུ་བསྟན་ནས། དེའི་སྟེང་དུ་
རང་གི་ཡན་ལག་ལ་མེད་པའི་གཟུགས་དྲི་ལ་སོགས་པའི་ཡོན་ཏན་ལྷག་པོ་
འགོག་བྱེད་ཀྱི་རིགས་པ་དངོས་སུ་མི་སྟོན་པའི་རྒྱུ་མཚན་གང་ཞེ་ན། དེའི་རྒྱུ་
མཚན་འཆད་པར་བྱེད་པ་ལ། དམའ་མེད་དེ་ནི་ཉེར་མཚོན་ཏེ། །ཞེས་པ་འདི་
བྱུང་། འོ་ན། འཇིམ་གོང་ཡན་ལག་ཅན་དེའི་སྟེང་ན་རང་གི་ཡན་ལག་ལ་མེད་
པའི་གཟུགས་དྲི་ལ་སོགས་པའི་ཡོན་ཏན་ལྷག་པོ་མེད་པའི་རྒྱུ་མཚན་གང་ཞེ་
ན། དེའི་རྒྱུ་མཚན་འཆད་པར་བྱེད་པ་ལ། གཟུགས་སོགས་ལྷག་དང་ལྷན་ཅིག་
བཞིན། །ཞེས་སོགས་གསུངས། དེས་ན་བྱེ་( ༡༥༥ན) བྲག་པས་སྔར་ཁས་བླངས་
པའི་དམ་བཅའ་དེའི་ཞེན་དོན་ལ་དངོས་སྟོབས་རྗེས་དཔག་གིས་གནོད་པར་

མ་ཟད། བྱེ་བྲག་པ་ཁོ་རང་གི་ཁས་བླངས་སྔ་ཕྱི་དང་རང་ཚིག་དངོས་ཤུགས་
འགལ་བ་སོགས་ཀྱིས་ཀྱང་གནོད། ཅེས་འཆད་པར་བྱེད་པ་ལ། ཁས་བླངས་
རང་གིས་ཚིག་སོགས་ཀྱིས། །ཞེས་སོགས་བྱུང༌། དེས་ཡང་བྱེ་བྲག་པས་ཁས་
བླངས་པའི་ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའི་མཚན་ཉིད་
དེའི་ཞེན་དོན་ལ་གནོད་ཚུལ་བསྟན་པ་ལ་ཆོས་ཅན། དགོས་པ་ཡོད་དེ། བྱེ་
བྲག་པས་དམ་བཅས་པའི་ཆོས་ཅན་གྱི་ཁྱད་པར་ལ་ཚད་མས་གནོད་པའི་
དམ་བཅའ་དང་། ། ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའ་དེ་
གཉིས་ཀྱི་ཞེན་དོན་ལ་གནོད་ཚུལ་སོགས་ཤེས་པར་བྱ་བའི་ཆེད་ཡིན་པའི་
ཕྱིར། དེ་ལ་བརྟེན་ནས་དེ་ལྟར་ཤེས་ཀྱང་ནུས་ཏེ། བྱེ་བྲག་པས་དམ་བཅའ་
གསུམ་པོ་དེ་ཡན་ལག་ཅན་རང་གི་ཡན་ལག་དང་རྫས་གཞན་དུ་སྒྲུབ་པའི་
ཕྱིར་དུ་དམ་བཅས་པར་མཚུངས་པའི་ཕྱིར། ཞེས་འཆད་པར་བྱེད་པ་ལ། ཇི་
སྐད་བ ཤད་པའི་ཕྱོགས་ཀྱིས་ནི། དཔེར་བརྗོད་གཞན་ཡང་རྟོགས་པར་བྱ། །
ཞེས་གསུངས་སོ། །
༈ སྐབས་འདིར། དགག་བཞག་སྤང་གསུམ་ལས། དང་པོ་ལ་ཁ་ཅིག །རང་
གི་ཞེན་དོན་ལ་ཚད་མས་གནོད་པའི་དམ་བཅའ་དེ། དམ་བཅའ་ལྟར་སྣང་གི་
མཚན་ཉིད་ཟེར་ན། གྲངས་ཅན་གྱིས་སྨྲས་པའི་སྒྲ་མི་རྟག་པར་དམ་བཅས་
པའི་( ༡༥༥་)དམ་བཅའ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་མི་ནུས་ཏེ། དེའི་ཞེན་དོན་ཚད་མས་གྲུབ་པའི་ཕྱིར་ཏེ། དེ་སྒྲ་མི་
རྟག་པ་ཞེན་དོན་དུ་བྱེད་པའི་དམ་བཅའ་ཡིན་པའི་ཕྱིར། གཞན་ཡང་། དེ་
འདྲའི་དམ་བཅའ་ཆོས་ཅན། ཁྱོད་ཀྱི་ཞེན་དོན་ཚད་མས་གྲུབ་པར་ཐལ། ཁྱོད་
ཁྱོད་རང་གི་ཞེན་དོན་ཚད་མས་གྲུབ་པའི་དམ་བཅའ་ཡིན་པའི་ཕྱིར་ཏེ། ཁྱོད་
རང་གི་ཞེན་དོན་ཚད་མས་གྲུབ་པའི་དམ་བཅའ་ཡིན་པའི་ཕྱིར། ཁ་ཅིག །དམ་
བཅའ་ལྟར་སྣང་གང་ཞིག་རང་གི་ཆོས་ཀྱི་ངོ་བོ་ལ་ཚད་མས་གནོད་པའི་དམ་

བཅའ་དེ། ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའི་མཚན་ཉིད། དམ་
བཅའ་ལྟར་སྣང་གང་ཞིག །རང་གི་ཆོས་ཀྱི་ཁྱད་པར་ལ་ཚད་མས་གནོད་པའི་
དམ་བཅའ་དེ། ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའི་མཚན་
ཉིད། ཡང་དེ་གང་ཞིག །རང་གི་ཆོས་ཅན་གྱི་ཁྱད་པར་ལ་ཚད་མས་གནོད་
པའི་དམ་བཅའ་དེ། ཆོས་ཅན་གྱི་ཁྱད་པར་ལ་ཚད་མས་གནོད་པའི་དམ་
བཅའི་མཚན་ཉིད། དེ་གང་ཞིག །རང་གི་ཆོས་ཅན་གྱི་ངོ་བོ་ལ་ཚད་མས་
གནོད་པའི་དམ་བཅའ་དེ། ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་
བཅའི་མཚན་ཉིད་ཟེར་ན། མཚན་ཉིད་གཉིས་པ་ལ་སྒྲ་རྟག་དངོས་ཀྱི་ཁྱད་
པར་དུ་བྱས་པའི་གང་ཟག་གི་བདག་མེད་དུ་དམ་བཅས་པའི་དམ་བཅའ་
ཆོས་ཅན། དམ་བཅའ་ལྟར་སྣང་དུ་ཐལ། ཆོས་ཀྱི་ཁྱད་པར་ལ་ཚད་མས་གནོད་
པའི་དམ་བཅའ་ཡིན་པའི་ཕྱིར་ཏེ། རྟག་དངོས་( ༡༥༦ན) ཁྱོད་ཀྱི་ཆོས་ཀྱི་ཁྱད་
པར་གང་ཞིག །དེ་ལ་ཚད་མས་གནོད་ཁྱོད་དམ་བཅའ་ཡིན་པའི་ཕྱིར། མཚན་
ཉིད་གསུམ་པ་ལ། རྟག་དངོས་ཀྱི་ཁྱད་པར་དུ་བྱས་པའི་སྒྲ་གང་ཟག་གི་བདག་
མེད་དུ་དམ་བཅས་པའི་དམ་བཅའ་ཆོས་ཅན། དམ་བཅའ་ལྟར་སྣང་དུ་ཐལ།
མཚོན་བྱ་དེའི་ཕྱིར། རྟགས་གྲུབ་སྟེ། རྟག་དངོས་ཁྱོད་ཀྱི་ཆོས་ཅན་གྱི་ཁྱད་པར་
གང་ཞིག །དེ་ལ་ཚད་མས་གནོད། ཁྱོད་དམ་བཅའ་ཡིན་པའི་ཕྱིར། རྩ་བར་
འདོད་མི་ནུས་ཏེ། དམ་བཅའ་ཡང་དག་ཡིན་པའི་ཕྱིར་ཏེ་རྟག་དངོས་ཀྱི་ཁྱད་
པར་དུ་བྱས་པའི་སྒྲ་གང་ཟག་གི་བདག་མེད་ཡིན་པའི་ཕྱིར། མཚན་ཉིད་བཞི་
པ་ལ། རི་བོང་རྭ་གང་ཟག་གི་བདག་མེད་དུ་དམ་བཅས་པའི་དམ་བཅའ་ཆོས་
ཅན། དམ་བཅའ་ལྟར་སྣང་དུ་ཐལ། མཚོན་བྱ་དེའི་ཕྱིར་ཏེ། རི་བོང་རྭ་ཁྱོད་ཀྱི་
ཆོས་ཅན་གྱི་ངོ་བོ་གང་ཞིག ག །དེ་ལ་ཚད་མས་གནོད། ཁྱོད་དམ་བཅའ་ཡིན་
པའི་ཕྱིར། འདོད་མི་ནུས་ཏེ། དམ་བཅའ་ཡང་དག་ཡིན་པའི་ཕྱིར། མ་གྲུབ་ན།
རི་བོང་རྭ་ཆོས་ཅན། ཁྱོད་གང་ཟག་གི་བདག་མེད་དུ་དམ་བཅས་པའི་དམ་

བཅའ་དེ། དམ་བཅའ་ཡང་དག་ཏུ་ཐལ། ཁྱོད་གང་ཟག་གི་བདག་མེད་ཡིན་
པའི་ཕྱིར། བྱས་པ་ལ་ཁོ་ན་རེ། རྟག་དངོས་དེ་རྟག་དངོས་ཀྱི་ཁྱད་པར་དུ་བྱས་
པའི་དངོས་མེད་གང་ཟག་གི་བདག་མེད་དུ་དམ་བཅས་པའི་དམ་བཅའི་ཆོས་
ཅན་གྱི་ཁྱད་པར་དུ་ཐལ། རྟག་དངོས་དེ་རྟག་དངོས་ཀྱིས་ཁྱད་པར་དུ་བྱས་
པའི་སྒྲ་གང་ཟག་གི་བདག་མེད་དུ་སྒྲུབ་པའི་ཆོས་ཅན་གྱི་ཁྱད་པར་ཡིན་
( ༡༥༦་) པའི་ཕྱིར། རྟགས་ཁས། ཟེར། འདོད་ན། རྟག་དངོས་ཀྱི་ཁྱད་པར་དུ་
བྱས་པའི་དངོས་མེད་གང་ཟག་གི་བདག་མེད་དུ་དམ་བཅས་པའི་དམ་བཅའི་
ཆོས་ཅན་གྱི་ཁྱད་པར་མེད་པར་ཐལ། འདོད་པའི་ཕྱིར་ན་མ་ཁྱབ། འདོད་མི་
ནུས་ཏེ། རྟག་དངོས་ཀྱི་ཁྱད་པར་དུ་བྱས་པའི་དངོས་མེད་ཡོད་པའི་ཕྱིར་ཟེར་
ན། རྟག་དངོས་དེ་རྟག་དངོས་ཀྱི་ཁྱད་པར་དུ་བྱས་པའི་སྒྲ་གང་ཟག་གི་བདག་
མེད་དུ་དམ་བཅས་པའི་དམ་བཅའི་ཆོས་ཅན་གྱི་ཁྱད་པར་དུ་ཐལ། སྦྱིན་པ་
བཏང་བ་ལ་བརྟེན་ནས་ལོངས་སྤྱོད་འབྱུང་བ་དེ། སྦྱིན་པ་བཏང་བ་ལ་བརྟེན་
ནས་ལོངས་སྤྱོད་འབྱུང་བའི་ཁྱད་པར་དུ་བྱས་པའི་སྒྲ་གང་ཟག་གི་བདག་
མེད་དུ་དམ་བཅའ་དེའི་ཆོས་ཅན་གྱི་ཁྱད་པར་ཡིན་པའི་ཕྱིར་ཏེ། དེ་ལ་བརྟེན་
ནས་ལོངས་སྤྱོད་མི་འབྱུང་བར་སྒྲུབ་པའི་དེ་དེ་ལ་བརྟེན་ནས་དེ་མི་འབྱུང་
བས་ཁྱད་པར་དུ་བྱས་པའི་སྒྲ་དེར་དམ་བཅས་པའི་ཁྱད་པར་ཡིན་པའི་ཕྱིར་
ཏེ། དེ་འདྲའི་དམ་བཅའ་དེ་ཆོས་ཅན་གྱི་ཁྱད་པར་ལ་ཡིད་ཆེས་རྗེས་དཔག་
གིས་གནོད་པའི་དམ་བཅའ་ཡིན་པའི་ཕྱིར། ཆོས་ཀྱི་ཁྱད་པར་ལ་ཡིད་ཆེས་
རྗེས་དཔག་གིས་གནོད་པའི་དམ་བཅའ་ཡོད་པའི་ཕྱིར། ཁ་ཅིག །ཆོས་ཅན་གྱི་
ཁྱད་པར་ལ་ཚད་མས་གནོད་པའི་དམ་བཅའ་དང་། ཆོས་ཀྱི་ཁྱད་པར་ལ་ཚད་
མས་གནོད་པའི་དམ་བཅའ་གཉིས་འགལ་ལོ་ཟེར་ན། དེ་གཉིས་མི་འགལ་ཏེ།
རྟག་དངོས་ཀྱི་ཁྱད་པར་དུ་བྱས་པའི་རི་བོང་གི་རྭ། དེས་ཁྱད་པར་དུ་བྱས་
པའི་རི་བོང་རྭར་དམ་བཅས་པའི་དམ་བཅའ་དེ་དེ་གཉིས་ཀ་ཡིན་ཏེ། རྟག་

དངོས་དེ་དམ་བཅའ་དེའི་ཆོས་ཅན་གྱི་ཁྱད་པར་དང་། ཆོས་ཀྱི་ཁྱད་པར་
གཉིས་( ༡༥༧ན) ཀ་ཡིན་པའི་ཕྱིར། ཁ་ཅིག །ཆོས་ཅན་གྱི་ཁྱད་པར་ལ་ཚད་མས་
གནོད་པའི་དམ་བཅའ་དང་། ཆོས་ཀྱི་ངོ་བོ་ལ་ཚད་མས་གནོད་པའི་དམ་
བཅའ་གཉིས་འགལ་ལོ་ཟེར་ན། དེ་ཡང་མི་འགལ་ཏེ། རྟག་དངོས་ཀྱིས་ཁྱད
པར་དུ་བྱས་པའི་རི་བོང་རྭ་རྟག་དངོས་སུ་དམ་བཅས་པའི་དམ་བཅའ་དེ
གཉིས་ཀ་ཡིན་པའི་ཕྱིར་ཏེ། རྟག་དངོས་དེའི་ཆོས་ཅན་གྱི་ཁྱད་པར་དང་
རྟག་དངོས་ཀྱི་ཁྱད་པར་དུ་བྱས་པའི་རི་བོང་རྭ་རྟག་དངོས་ཡིན་པ་དེ། དེའི
ཆོས་ཀྱི་ངོ་བོ་ཡིན་པ་གང་ཞིགག །དེ་གཉིས་ལ་ཚད་མས་གནོད་པའི་ཕྱིར།
ཅིག་ན་རེ། ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའ་སོགས་དམ་
བཅའ་བཞི་པོ་དེ་འགལ་ལོ་ཟེར་ན། མི་འགལ་ཏེ། རྟག་དངོས་ཀྱི་ཁྱད་པར་
དུ་བྱས་པའི་ནམ་མཁའི་པདྨ་དེས་ཁྱད་པར་དུ་བྱས་པའི་རི་བོང་རྭར་དམ་
བཅས་པའི་དམ་བཅའ་དེ་བཞི་ཀ་ཡིན་པའི་ཕྱིར། དམ་བཅའ་དེའི་ཆོས་ཀྱི་ངོ་
བོ་དང་ཆོས་ཀྱི་ཁྱད་པར་ཆོས་ཅན་གྱི་ངོ་བོ་དང་ཆོས་ཅན་གྱི་ཁྱད་པར་བཞི་
ཀ་ལ་ཚད་མས་གནོད་པའི་ཕྱིར་ཏེ། དེ་བཞི་པོ་མེད་པའི་ཕྱིར། ཁ་ཅིག་ན་རེ།
རྟག་པ་དེ་སྒྲ་རྟག་པར་དམ་བཅས་པའི་དམ་བཅའི་ཆོས་ཀྱི་ངོ་བོ་ཡིན་ཟེར་ན།
མི་འཐད་པར་ཐལ། ། སྒྲ་རྟག་པ་དེ་དེའི་ཆོས་ཀྱི་ངོ་བོ་ཡིན་པའི་ཕྱིར། བུམ་པ་
རྟག་པ་དེ་བུམ་པ་རྟག་པར་དམ་བཅས་པའི་དམ་བཅའི་ཆོས་ཀྱི་ངོ་བོ་ཡིན་
པའི་ཕྱིར་ཏེ། བུམ་པ་རྟག་པ་ལ་དངོས་སྟོབས་རྗེས་དཔག་གིས་གནོད་པའི་རྒྱུ་
མཚན་གྱིས་བུམ་པ་རྟག་པར་དམ་བཅས་པའི་དམ་བཅའི་ཆོས་ཀྱི་ངོ་བོ་ལ་
དངོས་སྟོབས་( ༡༥༧བ) རྗེས་དཔག་གིས་གནོད་པར་འཇོག་པའི་ཕྱིར་ཏེ། དེའི་
ཆོས་ཀྱི་ངོ་བོ་ལ་རྗེས་དཔག་གིས་གནོད་པའི་ཕྱིར་ཏེ། མདོ་རང་འགྲེལ་ལས།
བུམ་པ་རྟག་པ་དང་། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། སྒྲ་མཉན་
བྱ་མ་ཡིན་པ་དེ་སྒྲ་མཉན་བྱ་མ་ཡིན་པར་དམ་བཅས་པའི་དམ་བཅའི་ཆོས་ཀྱི་

པབསྟན་བཅ༴
ཟ
ངོ་བོ་ཡིན་པར་ཐལ། བུམ་པ་རྟག་པ་ལ་དེའི་ཕྱིར་ན་མ་ཁྱབ། འདོད་ན། དེ་
འདྲའི་དམ་བཅའི་ཆོས་ཀྱི་ངོ་བོ་ཡོད་པར་ཐལ། འདོད་པ་གང་ཞིག །སྒྲ་མཉན་
བྱ་མ་ཡིན་པ་ཡོད་པའི་ཕྱིར། གཞན་ཡང་། རྟག་པ་དེ་སྒྲ་རྟག་པར་དམ་བཅས་
པའི་དམ་བཅའི་ཆོས་ཀྱི་ངོ་བོ་ཡིན་པར་ཐལ། དེ་སྒྲ་རྟག་པར་སྒྲུབ་པའི་བསྒྲུབ་
བྱའི་ཆོས་ཀྱི་ངོ་བོ་ཡིན་པའི་ཕྱིར། ཁྱབ་སྟེ། འདིས་སྒྲུབ་ཡན་ལག་འགྱུར་བ་
ཡིས། །ཞེས་གསུངས་པའི་ཕྱིར་ན་མ་ཁྱབ། ཁ་ཅིག་ན་རེ། བུམ་པ་དང་བུམ་
པའི་རྡུལ་ཕྲ་རགས་གཉིས་ལ་ལྕིད་ཆེ་ཆུང་གི་ཁྱད་པར་ཡོད་དོ་ཟེར་ན། འོ་ན།
བུམ་པ་དེ་ལ་བུམ་པའི་རྡུལ་ཕྲ་རགས་ལ་མེད་པའི་ལྕིད་ཀྱི་ཡོན་ཏན་ལྷག་པོ་
གཅིག་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། ཡན་ལག་ཅན་
དེ་ལ་རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་ལྷག་པོ་གཅིག་ཡོད་པར་
ཐལ་ལོ། །འདོད་ན། གལ་ཏེ་འདི་ལྕིད་འོག་འགྲོར་འགྱུར། །ཞེས་གསུངས་པ་མི་
འཐད་པར་ཐལ་ལོ། །གཞན་ཡང་། རྩ་བའི་དམ་བཅའ་མི་འཐད་པར་ཐལ།
བུམ་པའི་རྡུལ་ཕྲ་རགས་ཀྱི་ལྕིད་དེ་སྲང་ལ་བརྟེན་ནས་རྟོགས་ནུས་པའི་ཕྱིར་
ཏེ། བུམ་པའི་རྡུལ་ཕྲ་རགས་ཚོགས་པའི་ལྕིད་དེ་སྲང་ལ་བརྟེན་ནས་རྟོགས་
ནུས་པའི་ཕྱིར་ཏེ། བུམ་པའི་རྡུལ་ཕྲ་( ༡༥༨ན) རགས་ཚོགས་པའི་བུམ་པའི་
ལྕིད་དེ་སྲང་ལ་བརྟེན་ནས་རྟོགས་ནུས་པའི་ཕྱིར། བྱས་པ་ལ་ཁོ་ན་རེ། འོ་ན།
ཡུངས་དཀར་བར་གྱི་ལྕིད་དག་ཀྱང་། །ཞེས་སོགས་གསུངས་པ་མི་འཐད་པར་
ཐལ། བུམ་པའི་རྡུལ་ཕྲ་རགས་ཀྱི་ལྕིད་དེ་སྲང་ལ་བརྟེན་ནས་རྟོགས་ནུས་པའི་
ཕྱིར་ན་མ་ཁྱབ་སྟེ། དེའི་དོན་ནི་བུམ་པ་རྩོམ་བྱེད་ཀྱི་རྡུལ་ཕྲན་རེ་རེའི་ལྕིད་དེ་
སྲང་ལ་བརྟེན་ནས་རྟོགས་མི་ནུས་པའི་དོན་ཡིན་པའི་ཕྱིར། དེ་ལྟར་མ་ཡིན་ན།
བུམ་པ་དང་བུམ་པའི་རེག་བྱའི་ལྕིད་གཉིས་ལ་ཆེ་ཆུང་གི་ཁྱད་པར་ཡོད་པར་
ཐལ། བུམ་པ་དང་དེའི་རྡུལ་ཕྲ་རགས་ཀྱི་ལྕིད་གཉིས་ལ་ཁྱད་པར་ཡོད་པའི་
ཕྱིར། འདོད་མི་ནུས་ཏེ། བུམ་པའི་ལྕིད་དེའི་རེག་བྱའི་ལྕིད་ཡིན་པའི་ཕྱིར་ཏེ།

བུམ་པའི་ལྕིད་དེ་བུམ་པའི་རེག་བྱ་ཡིན་པའི་ཕྱིར། ཁ་ཅིག་ན་རེ། བྱེ་བྲག་པས་
ཡན་ལག་ཅན་རང་གི་ཡན་ལག་དང་རྫས་གཞན་དུ་དམ་བཅས་པའི་དམ་
བཅའ་དེ་དེས་དངོས་སུ་ཡན་ལག་ཅན་ཡན་ལག་ཅན་དུ་དམ་བཅས་པའི་
ཤུགས་ལ་ཡན་ལག་ཅན་རང་གི་ཡན་ལག་དང་རྫས་གཞན་མ་ཡིན་པར་དམ་
བཅས་པ་ཡིན་ཟེར་ན། འོ་ན། དེ་ཡན་ལག་ཅན་ཡན་ལག་ཅན་དུ་དམ་བཅས་
པའི་དམ་བཅའ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེ་
དམ་བཅའ་དོན་མཐུན་དུ་ཐལ་ལོ། །གཞན་ཡང་། །དེ་འདྲའི་དམ་བཅའ་དེས་
ཡན་ལག་ཅན་རང་གི་ཡན་ལག་དང་རྫས་གཞན་མ་ཡིན་པར་བསྟན་པར་
ཐལ། དེས་ཡན་ལག་ཅན་རང་གི་ཡན་ལག་དང་རྫས་གཞན་མ་ཡིན་པར་དམ་
( ༡ ༥ ༨ བ)བཅས་པའི་ཕྱིར་ཏེ།དེས་ཤུགས་ལ་དེ་ལྟར་དམ་བཅས་པའི་ཕྱིར།
རྟགས་ཁས། འདོད་མི་ནུས་ཏེ། དེས་ཡན་ལག་ཅན་རང་གི་ཡན་ལག་དང་རྫས་
གཞན་དུ་བསྟན་པའི་ཕྱིར། བྱས་པ་ལ་ཁོ་ན་རེ། གོང་དུ་མ་ཁྱབ་སྟེ། འོ་ན་ཆོས་
ཐམས་ཅད་ཡོད་མིན་མེད་མིན་དུ་ཁས་ལེན་པའི་གང་ཟག་དེས། ཆོས་ཐམས་
ཅད་མེད་པར་ཁས་བླངས་པར་ཐལ། དེས་ཆོས་ཐམས་ཅད་ཡོད་པ་མ་ཡིན་
པར་ཁས་བླངས་པའི་ཤུགས་ལ་ཆོས་ཐམས་ཅད་མེད་པར་ཁས་བླངས་པའི་
ཕྱིར་ན་མ་ཁྱབ། འདོད་མི་ནུས་ཏེ། དེས་ཆོས་ཐམས་ཅད་ཡོད་པར་ཁས་བླངས་
པའི་ཕྱིར་ཏེ། དེས་ཆོས་ཐམས་ཅད་མེད་པ་མ་ཡིན་པར་ཁས་བླངས་པའི་
ཤུགས་ལ་ཆོས་ཐམས་ཅད་ཡོད་པར་ཁས་བླངས་པའི་ཕྱིར་ཟེར་ན་ཡང་མ་
ཁྱབ། ཆོས་ཐམས་ཅད་ཡོད་མིན་མེད་མིན་དུ་ཁས་ལེན་གྱི་གང་ཟག་དེས། ཆོས་
ཐམས་ཅད་མེད་པ་མ་ཡིན་པར་ཁས་བླངས་པའི་ཤུགས་ལ། ཆོས་ཐམས་ཅད་
ཡོད་པར་ཁས་བླངས་པར་སོང་བའི་ཕྱིར། ཁ་ཅིག །ཆ་མེད་ཡན་ལག་ཅན་རང་
གི་ཡན་ལག་ལས་རྫས་གཞན་དུ་དམ་བཅས་པའི་དམ་བཅའ་དེ། ཆོས་ཅན་གྱི་
ཁྱད་པར་ལ་ཁས་བླངས་སྔ་ཕྱི་དང་རང་ཚིག་དངོས་ཤུགས་སོགས་འགལ་བའི་
ཁྱད་པར་ལ་ཁས་བླངས་སྔ་ཕྱི་དང་རང་ཚིག་དངོས་ཤུགས་སོགས་འགལ་བའི་

གཞལ་བྱའི་དོན་སྒྲུབ་པ་བྱེད་པའི་ཚད་མ་མེད་དོ། །ཞེས་བྱ་བར་དམ་བཅས་
པ་ཙམ་གྱིས་དེར་སྣང་བ་ཡིན་ནོ། །དེ་ལ་ཐུན་མོང་མ་ཡིན་པར་རྗེས་སུ་དཔག་
པ་མེད་པར་སྒྲུབ་ལའང་སྒྲ་གྲགས་པའི་འགལ་བ་སེལ་བར་བྱེད་པ་སྟེ། དཔེར་
ན་རི་བོང་ཅན་ནི་ཟླ་བ་མ་ཡིན་ཏེ་ཡོད་པའི་ཕྱིར། ཞེས་པ་ལྟ་བུའོ། །འདི་ཡང་
ཆོས་ཀྱི་རང་གི་ངོ་བོ་དང་འགལ་བ་སེལ་བའིསྒོ་ཙམ་ཞིག་བསྟན་པ་ཡིན་ལ།
ཕྱོགས་འདིས་ནི་ཆོས་དང་ཆོས་ཅན་གྱི་ཁྱད་པར་དང་། རང་གི་ངོ་བོ་སེལ་
བར་བྱེད་པ་རིག་པར་བྱ་སྟེ། དཔེར་ན་ཡན་ལག་རྣམས་ལས་ཡན་ལག་ཅན་
གཞན་མ་ཡིན་ཏེ། སྲང་ལ་གཞལ་བའི་ཁྱད་པར་མི་འཛིན་པའི་ཕྱིར་རོ། །ཡན་
ལག་ཅན་ལས་ཡན་ལག་གཞན་མ་ཡིན་ཏེ། མངོན་གསུམ་མ་ཡིན་པ་ཉིད་དུ་
ཐལ་བའི་ཕྱིར་རོ། །རྫས་ནི་མེད་དེ། ཡོན་ཏན་དང་རྫས་དང་རྫས་མ་ཡིན་པ་
ཉིད་དུ་ཐལ་བའི་ཕྱིར་རོ། །ཞེས་བྱ་བ་དང་། དེ་བཞིན་དུ་ངག་ཐམས་ཅད་རྫུན་
པའི་དོན་ཅན་ཡིན་ནོ། །ཞེས་བྱ་བ་འདི་ནི། ངག་དང་ངག་གི་བདག་ཉིད་རྫུན་
པའི་དོན་ཅན་ཉིད་དུ་ཡོད་པ་གང་ཡིན་པ་དེ་ནི་རྫུན་པ་ཉིད་ཡིན་ན། གལ་ཏེ་
ངག་དང་རྫུན་པ་དག་ཐམས་ཅད་དུ་སེལ་བར་བྱེད་པ་དེ་ལྟར་ན་གཉིས་ཀས་
རང་གི་ངོ་བོ་སེལ་བར་བྱེད་པ་ཡིན་ནོ། །ཅི་སྟེ་ངག་གི་བདག་ཉིད་ཀྱིས་རྫུན་པ་
ཉིད་ཀྱི་སེལ་བ་དེ་ལྟར་ན་གཉིས་ཀའི་( ༡༦་ན) ཁྱད་པར་སེལ་བ་ཡིན་ནོ། །
ཞེས་གསུངས། གཉིས་པ་ལུང་གི་དོན་བཤད་པ་ནི། དེ་ཡང་སྒྲ་མཉན་བྱ་མ་
ཡིན་པ་དང་། ཞེས་པས། སྒྲ་མཉན་བྱ་མ་ཡིན་པར་དམ་བཅས་པའི་དམ་
བཅའ་དེ་ཆོས་ཀྱི་ངོ་བོ་ལ་མངོན་སུམ་གྱིས་གནོད་པའི་དམ་བཅར་དངོས་སུ་
བསྟན། བུམ་པ་རྟག་པ་དང་ཞེས་པས། བུམ་པ་རྟག་པར་དམ་བཅས་པའི་དམ་
བཅའ་དེ་ཆོས་ཀྱི་ངོ་བོ་ལ་དངོས་སྟོབས་རྗེས་དཔག་གིས་གནོད་པའི་དམ་
གཞལ་བྱའི་དོན་སྒྲུབ་པར་བྱེད་པའི་ཚད་མ་མེད་
བཅར་དངོས་སུ་བསྟན། གཞལ་བྱའི་དོན་སྒྲུབ་པར་བྱེད་
ཅེས་བྱ་བར་དམ་བཅས་པ་ཙམ་གྱིས་དེར་སྣང་བ་ཡིན་ནོ། །ཞེས་པས་གཞལ་

བྱ་འཇལ་བྱེད་ཀྱི་ཚད་མ་མེད་པར་དམ་བཅས་པའི་དམ་བཅའ་དེ་ཁས
བླངས་སྔ་ཕྱི་དང་། རང་ཚིག་དངོས་ཤུགས་འགལ་བ་ལ་སོགས་ཀྱིས་གནོད་
པའི་དམ་བཅར་དངོས་སུ་བསྟན་ཅིང་། ལུང་ཚིག་དང་འགལ་བའི་དམ་
བཅའི་ཕྱོགས་ཙམ་མཚོན་པའི་དཔེར་ཡང་བསྟན་པ་ཡིན་ནོ། །དེ་འདྲའི་དམ་
བཅའ་དེ་ཁས་བླངས་སྔ་ཕྱི་འགལ་བའི་དམ་བཅའ་ཡིན་ཏེ། དེའི་ཚིག་ཟུར་གྱི་
གཞལ་བྱ་ཞེས་པའི་ཚིག་དེས་གཞལ་བྱ་དངོས་སུ་བསྟན་པའི་ཤུགས་ལ་གཞལ་
བྱ་འཇལ་བྱེད་ཀྱི་ཚད་མ་ཡོད་པར་འཕངས་པའི་ཕྱིར། དེ་འདྲའི་དམ་བཅའ་
དེ་རང་ཚིག་དངོས་ཤུགས་འགལ་བའི་དམ་བཅའ་ཡིན་ཏེ། དེས་དངོས་སུ་
གཞལ་བྱ་འཇལ་བྱེད་ཀྱི་ཚད་མ་མེད་པར་དམ་བཅས་ནས། དེའི་ཚིག་ཟུར་གྱི་
གཞལ་བྱ་ཞེས་པའི་ཚིག་དེས་ཤུགས་ལ་གཞལ་བྱ་འཇལ་བྱེད་ཀྱི་( ༡༦་) ཚད་
མ་ཡོད་པར་འཕངས་པའི་ཕྱིར། དེ་འདྲའི་དམ་བཅའ་དེ་ལུང་ཚིག་དང་
འགལ་བའི་དམ་བཅའི་ཕྱོགས་ཙམ་མཚོན་པའི་དཔེ་ཡིན་ཏེ། གཞལ་བྱ་འཇལ་
བྱེད་ཀྱི་ཚད་མ་མེད་ན་ནི་ཚད་མ་མེད་དགོས། ཚད་མ་མེད་ན། ལུང་ཚིག་ཡང་
མེད་དགོས་པའི་ཕྱིར། གང་ལ་ཐུན་མོང་མ་ཡིན་པར། །ཞེས་པ་ནས། ཞེས་བྱ་
བ་ལྟ་བུའོ། །ཞེས་པའི་བར་གྱིས་རི་བོང་ཅན་ཟླ་སྒྲས་བརྗོད་མི་རུང་དུ་དམ་
བཅས་པའི་དམ་བཅའ་འདི། ཆོས་ཀྱི་ངོ་བོ་ལ་གྲགས་པའི་རྗེས་དཔག་གིས་
གནོད་པའི་དམ་བཅར་དངོས་སུ་བསྟན། དེ་འདྲའི་དམ་བཅའ་དེ་ཆོས་ཀྱི་ངོ་
བོ་ལ་གྲགས་པའི་རྗེས་དཔག་གིས་གནོད་པའི་དམ་བཅའ་ཡིན་ཏེ། རི་བོང་
ཅན་ཟླ་སྒྲས་བརྗོད་མི་རུང་དུ་རྟོགས་པའི་གྲགས་པའི་རྗེས་དཔག་མེད་པའི་
ཕྱིར་ཏེ། རྟོག་ཡུལ་ན་ཡོད་པ་དེ། རི་བོང་ཅན་དེ་ཟླ་སྒྲས་བརྗོད་མི་རུང་དུ་སྒྲུབ་
པའི་ཐུན་མོང་མ་ཡིན་པ་སྟེ། དེ་སྒྲུབ་ཀྱི་འགལ་རྟགས་ཡིན་པའི་ཕྱིར། འདི་
ཡང་ཆོས་ཀྱི་རང་གི་ཞེས་པ་ནས། རིག་པར་བྱ་སྟེ་ཞེས་པའི་བར་གྱིས་སྔར་
བཤད་པའི་འགྲེལ་པ་དེ་རྣམས་ཀྱི་ཆོས་ཀྱི་ངོ་བོ་ལ་ཚད་མས་གནོད་པའི་དམ་

བཅའ་ལྟར་སྣང་གི་རྣམ་བཞག་རྒྱས་པར་བསྟན་པ་ལ་བརྟེན་ནས།
བཅའ་ཕྱི་མ་གསུམ་གྱི་རྣམ་བཞག་ཀྱང་རྟོགས་ནུས་སོ་ཞེས་བསྟན། དཔེར་ན་
ཡན་ལག་རྣམས་ལས། ཞེས་པ་ནས། མི་འཛིན་པའི་ཕྱིར། ཞེས་པའི་བར་གྱིས་
འཇིམ་གོང་གི་ཡན་ལག་རྣམས་ལྕིད་སོགས་ཆོས་གསུམ་གྱིས་ཁྱད་པར་དུ་བྱས་
པའི་འཇིམ་གོང་ཡན་ལག་ཅན་ལས་( ༡༦༡ན) རྫས་གཞན་དུ་དམ་བཅས་པའི་
དམ་བཅའ་དེ་ཆོས་ཀྱི་ཁྱད་པར་ལ་དངོས་སྟོབས་རྗེས་དཔག་གིས་གནོད་པའི་
དམ་བཅར་དངོས་སུ་བསྟན། ཡན་ལག་ཅན་ལས། ཞེས་པ་ནས། མངོན་སུམ་
མ་ཡིན་པ་ཉིད་དུ་འགལ་བའི་ཕྱིར། ཞེས་པའི་བར་གྱིས་ལྕིད་སོགས་ཆོས་
དམ་
གསུམ་གྱིས་ཁྱད་པར་དུ་བྱས་པའི་འཇིམ་གོང་ཡན་ལག་ཅན་རང་གི་ཡན
ལག་ལས་རྫས་གཞན་དུ་དམ་བཅས་པའི་དམ་བཅའ་དེ་ཆོས་ཅན་གྱི་ཁྱད
པར་ལ་དངོས་སྟོབས་རྗེས་དཔག་གིས་གནོད་པའི་དམ་བཅར་དངོས་སུ་
བསྟན། རྫས་ནི་མེད་དེ། ཞེས་པ་ནས། ཞེས་བྱ་བ་དང་། ཞེས་པའི་བར་གྱིས་
ཡན་ལག་ཅན་རྫས་གཞན་ཡོད་པར་དམ་བཅས་པའི་དམ་བཅའ་དེ་ཆོས་ཅན་
གྱི་ངོ་བོ་ལ་ཚད་མས་གནོད་པའི་དམ་བཅར་དངོས་སུ་བསྟན། དེར་མ་ཟད་
ལུང་དེའི་དོན་ནི། འདི་ལ་རྫས་རྫས་མ་ཡིན་པར་ཐལ་བ་དང་། ཡོན་ཏན་རྫས་
སུ་ཐལ་བའི་སྐྱོན་གཉིས་ཡོད། དེ་ཡང་བྱེ་བྲག་པས། རང་དང་དུས་མཉམ་དུ་
གྱུར་པའི་ཡོན་ཏན་གཞན་གྱི་དོན་བྱེད་པ་དེ། རྫས་ཀྱི་མཚན་ཉིད་དང་། རྫས་
དང་ཡོན་ཏན་འགལ་བར་འདོད་ལ། འོ་ན། རྫས་བུམ་པ་དེ་ཆོས་ཅན། རང་
དང་དུས་མཉམ་དུ་གྱུར་པའི་ཡོན་ཏན་དོན་གཞན་པ་དེར་མ་འབྲེལ་བར་
ཐལ། དེ་ལ་བདག་གཅིག་ཏུ་ཡང་མ་འབྲེལ། དེ་བྱུང་དུ་ཡང་མ་འབྲེལ་བའི་
ཕྱིར། དང་པོ་གྲུབ་སྟེ། དེ་དང་རྫས་གཞན་ཡིན་པའི་ཕྱིར། གཉིས་པ་གྲུབ་སྟེ།
དེ་དང་དུས་མཉམ་ཡིན་པའི་ཕྱིར། འདོད་ན། རྫས་བུམ་པ་ཆོས་ཅན། དེ་དང་
རྟེན་དང་བརྟེན་པ་མ་ཡིན་པར་ཐལ་ལོ། །འདོད་ན། ཁྱོད་ཀྱིས་( ༡༦༡་) དེའི་

རྟེན་མི་བྱེད་པར་ཐལ་ལོ། །འདོད་ན། རྫས་མ་ཡིན་པར་ཐལ་ལོ། །ཁྱབ་པ་བྱེ་
བྲག་པ་ལ་ཁས་སོ། །ཞེས་པ་ནི། རྫས་རྫས་མ་ཡིན་པར་ཐལ་བའི་ཉེས་པའོ། །
ཡང་བྱེ་བྲག་པ་ན་རེ། བུམ་པ་མཛེས་པའི་ཡོན་ཏན་དང་ལྡན་པ་ཡིན་ཏེ། བུམ་
པ་ལ་མཛེས་སོ། །སྙམ་པའི་བློ་སྐྱེ་བའི་ཕྱིར་ཟེར་ན། འོ་ན། བུམ་པའི་སྔོན་པོ་དེ་
ཡང་མཛེས་པའི་ཡོན་ཏན་དང་ལྡན་པར་ཐལ། བུམ་པའི་སྔོན་པོ་ལ་མཛེས་སོ་
སྙམ་པའི་བློ་སྐྱེ་བའི་ཕྱིར། འདོད་ན། བུམ་པའི་སྔོན་པོ་དེས་ཡོན་ཏན་དོན་
གཞན་གྱི་རྟེན་བྱེད་པར་ཐལ་ལོ། །འདོད་ན། དེ་ཆོས་ཅན། རྫས་ཡིན་པར་ཐལ་
ལོ། །འདོད་མི་ནུས་ཏེ། ཡོན་ཏན་ཡིན་པའི་ཕྱིར། རྟགས་གྲུབ་སྟེ། བུམ་པའི་
ཡོན་ཏན་ཡིན་པའི་ཕྱིར་ཏེ། བུམ་པ་དེ་སྔོན་པོ་ལ་སོགས་པའི་ཡོན་ཏན་དུ་མ་
དང་ལྡན་པའི་ཕྱིར། བུམ་པ་སྔོན་པོ་ལ་མཛེས་སོ་སྙམ་པའི་བློ་སྐྱེ་བའི་ཕྱིར།
ཁྱབ་པ་ཡོད་དེ། རྗོད་བྱེད་ཀྱི་སྒྲ་དང་རྟོག་པ་རང་ཡུལ་ལ་དངོས་དབང་གིས་
འཇུག་པའི་ཕྱིར། རྟགས་བྱེ་བྲག་པ་ལ་ཁས་སོ། །ཞེས་པ་ནི། ཡོན་ཏན་རྫས་སུ་
ཐལ་བའི་ཉེས་པའོ། ། །དེ་བཞིན་དུ་ངག་ཐམས་ཅད་རྫུན་པའི་དོན་ཅན་ཡིན་
ནོ། །ཞེས་པ་མན་ཆད་ཀྱི་ངག་ཐམས་ཅད་རྫུན་ཚིག་ཏུ་དམ་བཅས་པའི་དམ་
བཅའ་དེ་ཆོས་ཀྱི་ངོ་བོ་ལ་ཚད་མས་གནོད་པའི་དམ་བཅའ་དངོས་དང་།
བཅའ་ཕྱི་མ་གསུམ་གྱིས་ཕྱོགས་ཙམ་མཚོན་པའི་དཔེར་དངོས་སུ་བསྟན། དེ་
འདྲའི་དམ་བཅའ་དེ་ཆོས་ཀྱི་ཁྱད་པར་ལ་ཚད་མས་གནོད་པའི་དམ་བཅའི་
ཕྱོགས་ཙམ་མཚོན་པའི་དཔེ་ཡང་ཡིན་ཏེ། ངག་ཐམས་ཅད་རྫུན་ཚིག་ཡིན་ན་
རང་(༡༦༢ན)གི་ཞེན་དོན་སྟོན་ནུས་ཀྱི་ཚིག་མེད་དགོས། དེ་མེད་ན་དེ་འདྲའི་
ཚིག་དེ་ལ་རང་གི་ཞེན་དོན་སྟོན་པའི་ནུས་པ་ཡང་མེད་དགོས་པའི་ཕྱིར། དེ་
འདྲའི་དམ་བཅའ་དེ་ཆོས་ཅན་གྱི་ངོ་བོ་ལ་ཚད་མས་གནོད་པའི་དམ་བཅའི་
ཕྱོགས་ཙམ་མཚོན་པའི་དཔེ་ཡང་ཡིན་ཏེ། ངག་ཐམས་ཅད་རྫུན་ཚིག་ཡིན་ན་
ནི། བདེན་ཚིག་མེད་དགོས། དེ་མེད་ན་རྫུན་ཚིག་ཀྱང་མེད་དགོས་པའི་ཕྱིར།

དེ་གཉིས་ཀ་མེད་ན་ངག་ཐམས་ཅད་མེད་དགོས་པའི་ཕྱིར་ཏེ། དེ་འདྲའི་དམ་
བཅའ་འདི་ཆོས་ཅན་གྱི་ཁྱད་པར་ལ་ཚད་མས་གནོད་པའི་དམ་བཅའི་ཕྱོགས་
ཙམ་མཚོན་པའི་དཔེ་ཡང་ཡིན་ཏེ། ངག་ཐམས་ཅད་རྫུན་ཚིག་ཡིན་ན་ནི། ཚིག་
གིས་ཁྱད་པར་དུ་བྱས་པའི་བདེན་ཚིག་མེད་དགོས་པའི་ཕྱིར། དེས་ན་དམ་
བཅའ་ལྟར་སྣང་ལ་མཚན་ཉིད་དང་དབྱེ་བ་གཉིས། དང་པོ་ནི། རང་གི་ཞེན་
དོན་རང་སྨྲ་བ་པོའི་གང་ཟག་གི་ཚད་མས་མ་གྲུབ་པའི་དམ་བཅའ་དེ། དམ་
བཅའ་ལྟར་སྣང་གི་མཚན་ཉིད། དེ་ལ་དབྱེ་ན། ཆོས་ཀྱི་ངོ་བོ་ལ་གནོད་པའི་
དམ་བཅའ་ལྟར་སྣང་། ཆོས་ཀྱིས་ཁྱད་པར་ལ་གནོད་པའི་དེ། ཆོས་ཅན་གྱི་
ཁྱད་པར་ལ་གནོད་པའི་དེ། ཆོས་ཅན་གྱི་ངོ་བོ་ལ་གནོད་པའི་དེ་དང་བཞི།
དང་པོ་ལ། ཆོས་ཀྱི་ངོ་བོ་ལ་མངོན་སུམ་གྱིས་གནོད་པའི་དམ་བཅའ་ལྟར་སྣང་
དང་༌། དེ་ལ་དངོས་སྟོབས་རྗེས་དཔག་གིས་གནོད་པའི་དེ། དེ་ལ་ཡིད་ཆེས་
རྗེས་དཔག་གིས་གནོད་པའི་དེ། དེ་ལ་གྲགས་པའི་རྗེས་དཔག་གིས་གནོད་
པའི་དེ། དེ་ལ་ཁས་བླངས་སྔ་ཕྱི་དང་རང་ཚིག་དངོས་༥ ༡༦༢་) ཤུགས་འགལ་
བས་གནོད་པའི་དམ་བཅའ་ལྟར་སྣང་དང་ལྔ། དང་པོ་ནི། སྒྲ་མཉན་བྱ་མ་
ཡིན་པར་དམ་བཅས་པའི་དམ་བཅའ་ལྟ་བུ་ལ་བྱེད་པ་ཡིན་ཏེ། སྒྲ་དང་མཉན་
བྱ་མ་ཡིན་པའི་གཞི་མཐུན་དེ་དེའི་ཞེན་དོན་གང་ཞིག །དེ་ལ་སྒྲ་འཛིན་མངོན་
སུམ་གྱིས་གནོད་པའི་ཕྱིར། གཉིས་པ་ནི། བུམ་པ་རྟག་པར་དམ་བཅས་པའི་
དམ་བཅའ་ལྟ་བུ་ལ་བྱེད་དེ། བུམ་པ་རྟག་པ་དེའི་ཞེན་དོན་གང་ཞིག །དེ་ལ་
བུམ་པ་མི་རྟག་པར་རྟོགས་པའི་རྗེས་དཔག་གིས་གནོད་པའི་ཕྱིར། གསུམ་པ་
ནི། སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་བྱུང་བར་དམ་བཅས་པའི་
དམ་བཅའ་ལྟ་བུ་ལ་བྱེད་དེ། དེ་ལ་བརྟེན་ནས་ལོངས་སྤྱོད་མི་བྱུང་བ་དེ། དེའི་
ཞེན་དོན་གང་ཞིག །དེ་དེ་ལ་བརྟེན་ནས་ལོངས་སྤྱོད་འབྱུང་བར་རྟོགས་པའི་
ཡིད་ཆེས་རྗེས་དཔག་གིས་གནོད་པའི་ཕྱིར། བཞི་པ་ནི། རི་བོང་ཅན་ཟླ་སྒྲས་

བརྗོད་མི་རུང་དུ་དམ་བཅས་པའི་དམ་བཅའ་ལྟ་བུ་ཡིན་ཏེ། རི་བོང་ཅན་ཟླ་
སྒྲས་བརྗོད་དུ་མི་རུང་བ་དེ་དེའི་ཞེན་དོན་གང་ཞིག །དེ་ལ་རི་བོང་ཅན་ཟླ་
སྒྲས་བརྗོད་རུང་དུ་རྟོགས་པའི་རྗེས་དཔག་གིས་གནོད་པའི་ཕྱིར། ལྔ་པ་ནི།
བུམ་པ་ཆ་མེད་ཡན་ལག་ཅན་དུ་དམ་བཅས་པའི་དམ་བཅའ་ལྟ་བུ་ཡིན་ཏེ།
བུམ་པ་ཆ་མེད་ཡན་ལག་ཅན་དེ་དེའི་ཞེན་དོན་གང་ཞིག །དེ་ལ་ཁས་བླངས་
སྔ་ཕྱི་འགལ་བ་དང་། རང་ཚིག་དངོས་ཤུགས་འགལ་བས་གནོད་པའི་ཕྱིར།
གཉིས་པ་ལ། ཆོས་ཀྱིས་ཁྱད་པར་ལ་མངོན་སུམ་གྱིས་གནོད་པའི་དམ་བཅའ་
ལྟར་སྣང་། དངོས་སྟོབས་( ༡༦༣ན) རྗེས་དཔག་གིས་གནོད་པའི་དམ་བཅའ་
ལྟར་སྣང་སོགས་སྔར་བཞིན་ལྔ་ཡོད་པ་ལས། དང་པོ་ནི། བུམ་པ་སྒྲ་དང་
མཉན་བྱ་མ་ཡིན་པའི་གཞི་མཐུན་པས་ཁྱད་པར་དུ་བྱས་པའི་དངོས་པོར་
དམ་བཅས་པའི་དམ་བཅའ་ལྟ་བུ། གཉིས་པ་ནི། བུམ་པ་བུམ་པ་རྟག་པས་
ཁྱད་པར་དུ་བྱས་པའི་དངོས་པོར་དམ་བཅས་པའི་དམ་བཅའ་ལྟ་བུའོ།
གསུམ་པ་ནི། བུམ་པ་སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་
བར་སྒྲུབ་པས་ཁྱད་པར་དུ་བྱས་པའི་དངོས་པོར་དམ་བཅས་པའི་དམ་བཅའ་
ལྟ་བུའོ། །བཞི་པ་ནི། འཇིམ་གོང་གི་ཡན་ལག་རྣམས་ཟླ་སྒྲས་བརྗོད་མི་རུང་དུ་
སྒྲུབ་པའི་ཁྱད་པར་དུ་བྱས་པའི་དངོས་པོར་དམ་བཅས་པའི་དམ་བཅའ་ལྟ་
བུའོ། །ལྔ་པ་ནི། འཇིམ་གོང་གི་ཡན་ལག་རྣམས་ཆ་མེད་ཡན་ལག་ཅན་གྱིས་
ཁྱད་པར་དུ་བྱས་པའི་འཇིམ་གོང་ཡན་ལག་ཅན་ལས་རྫས་གཞན་དུ་དམ་
བཅས་པའི་དམ་བཅའ་ལྟ་བུ་ཡིན་ཏེ། ཆ་མེད་ཡན་ལག་ཅན་དེ་དེའི་ཆོས་ཀྱི་
ཁྱད་པར་གང་ཞིག །དེ་ལ་ཁས་བླངས་སྔ་ཕྱི་དང་རང་ཚིག་དངོས་ཤུགས་
འགལ་བས་གནོད་པའི་ཕྱིར། དེ་ལ་དང་པོ་དེས་གནོད་དེ། དེའི་ཚིག་ཟུར་གྱིས་
ཡན་ལག་ཅན་ཞེས་པའི་ཚིག་དེས་ཡན་ལག་ཅན་ཡན་ལག་ཅན་དུ་དངོས་སུ་
བསྟན་པའི་ཤུགས་ལ་ཡན་ལག་ཅན་ཆ་བཅས་སུ་འཕངས་པའི་ཕྱིར། དེ་ལ་

གཉིས་པ་དེས་གནོད་དེ། ཆ་མེད་དེ་ཡན་ལག་ཅན་ཞེས་པའི་ཚིག་དེས་དངོས་
སུ་ཡན་ལག་ཅན་ཆ་མེད་དེ་བསྟན་ནས། དེའི་ཚིག་( ༡༦༤ན) ཟུར་གྱི་ཡན་ལག་
ཅན་ཞེས་པའི་ཚིག་དེས། ཡན་ལག་ཅན་ཡན་ལག་ཅན་དུ་དངོས་སུ་བསྟན་
པའི་ཤུགས་ལ་ཡན་ལག་ཅན་ཆ་བཅས་སུ་འཕངས་པའི་ཕྱིར། གསུམ་པ་ལ་
ཆོས་ཅན་གྱིས་ཁྱད་པར་ལ་མངོན་སུམ་གྱིས་གནོད་པའི་དམ་བཅའ་ལྟར་སྣང་
ལ་སོགས་པ་སྔར་བཞིན་ལྔ་ཡོད་པ་ལས། དང་པོ་ནི། སྒྲ་དང་མཉན་བྱ་མ་ཡིན་
པས་གཞི་མཐུན་པས་ཁྱད་པར་དུ་བྱས་པའི་བུམ་པ་དངོས་པོར་དམ་བཅས་
པའི་དམ་བཅའ་ལྟ་བུའོ། །གཉིས་པ་ནི། བུམ་པ་རྟག་པས་ཁྱད་པར་དུ་བྱས་
པའི་བུམ་པ་དངོས་པོར་དམ་བཅས་པའི་དམ་བཅའ་ལྟ་བུའོ། །གསུམ་པ་ནི།
སྦྱིན་པ་བཏང་བ་ལ་བརྟེན་ནས་ལོངས་སྤྱོད་མི་འབྱུང་བས་ཁྱད་པར་དུ་བྱས་
པའི་བུམ་པ་དངོས་པོར་དམ་བཅས་པའི་དམ་བཅའ་ལྟ་བུའོ། །བཞི་པ་ནི། རི་
བོང་ཅན་ཟླ་སྒྲས་བརྗོད་མི་རུང་དུ་གྲུབ་པས་ཁྱད་པར་དུ་བྱས་པའི་བུམ་པ་
དངོས་པོར་དམ་བཅས་པའི་དམ་བཅའ་ལྟ་བུའོ། །ལྔ་པ་ནི། ཆ་མེད་ཡན་ལག་
ཅན་གྱི་ཁྱད་པར་དུ་བྱས་པའི་འཇིམ་གོང་ཡན་ལག་ཅན་རང་གི་ཡན་ལག
ལས་རྫས་གཞན་དུ་དམ་བཅས་པའི་དམ་བཅའ་ལྟ་བུའོ། །བཞི་པ་ནི་ཆོས་ཅན་
གྱིས་ངོ་བོ་ལ་མངོན་སུམ་གྱིས་གནོད་པའི་དམ་བཅའ་ལྟར་སྣང་ལ་སོགས་པ་
ལྔ་ཡོད་པ་ལས། དང་པོ་ནི། སྒྲ་དང་མཉན་བྱ་མ་ཡིན་པའི་གཞི་མཐུན་ཡོད་
པར་དམ་བཅས་པའི་དམ་བཅའ་ལྟ་བུའོ། །གཉིས་པ་ནི། བུམ་པ་རྟག་པ་ཡོད་
པར་དམ་བཅས་པའི་དམ་བཅའ་ལྟ་བུའོ། །གསུམ་པ་ནི། སྦྱིན་པ་བཏང་བ་ལ་
བརྟེན་ནས་( ༡༦༤ན) ལོངས་སྤྱོད་མི་འབྱུང་བར་གྲུབ་པ་ཡོད་པར་དམ་བཅས་
པའི་དམ་བཅའ་ལྟ་བུའོ། །བཞི་པ་ནི། རི་བོང་ཅན་ཟླ་སྒྲས་བརྗོད་མི་རུང་དུ་
གྲུབ་པ་ཡོད་པར་དམ་བཅས་པའི་དམ་བཅའ་ལྟ་བུའོ། །ལྔ་པ་ནི། ཆ་མེད་ཡན་
ལག་ཡོད་པར་དམ་བཅས་པའི་དམ་བཅའ་ལྟ་བུའོ། །

ངག་དོན་ནི། འདི་གྲུབ་ཡན་ལག་གྱུར་པ་ཡིས། །ཞེས་པའི་དབང་དུ་བྱས་
ནས། ཚད་མ་མདོར། བྱེ་བྲག་པས་དམ་བཅས་པའི་ཆོས་ཀྱི་ངོ་བོ་ལ་ཚད་མས་
གནོད་པའི་དམ་བཅའ་ལྟར་སྣང་གི་དཔེ་དང་ཞེན་དོན་ལ་གནོད་ཚུལ་བསྟན་
པ་ལ་དགོས་པ་ཡོད་དེ། བྱེ་བྲག་པས་དམ་བཅས་པའི་དམ་བཅའ་ཕྱི་མ་གསུམ་
གྱི་དཔེ་དང་ཞེན་དོན་ལ་གནོད་ཚུལ་ཤེས་པར་བྱ་བའི་ཆེད་ཡིན་པའི་ཕྱིར་རོ། །
ཁས་བླངས་རང་གི་ཚིག་སོགས་ཀྱི། །ཞེས་པའི་དབང་དུ་བྱས་ནས། བསྟན་
བཅོས་འདིར་བྱེ་བྲག་པས་དམ་བཅས་པའི་ཆོས་ཀྱི་ཁྱད་པར་ལ་ཚད་མས་
གནོད་པའི་དམ་བཅའ་ལྟར་སྣང་གི་དཔེ་དང་ཞེན་དོན་ལ་གནོད་ཚུལ་བསྟན་
པ་ལ་དགོས་པ་ཡོད་དེ། བྱེ་བྲག་པས་དམ་བཅས་པའི་དམ་བཅའ་ཕྱི་མ་གཉིས་
ཀྱི་དཔེ་དང་ཞེན་དོན་ལ་གནོད་ཚུལ་ཤེས་པར་བྱ་བའི་ཆེད་ཡིན་པའི་ཕྱིར་རོ། །
༈ གསུམ་པ་རྩོད་པ་སྤང་བ་ལ། ཁ་ཅིག་ན་རེ། འཇིམ་གོང་ཡན་ལག་ཅན་
གྱི་ལྕིད་སོགས་ཆོས་གསུམ་པོ་མེད་པར་ཐལ། འཇིམ་གོང་ཡན་ལག་ཅན་
རྣམས་ལྕིད་སོགས་ཆོས་གསུམ་གྱིས་ཁྱད་པར་དུ་བྱས་པའི་ཡན་ལག་ཅན་ལས་
རྫས་གཞན་དུ་( ༡༦༤༠)དམ་བཅས་པའི་དམ་བཅའ་དེ་ཆོས་ཀྱི་ཁྱད་པར་ལ་
ཚད་མས་གནོད་པའི་དམ་བཅའ་ཡིན་པའི་ཕྱིར། རྟགས་ཁས་ཟེར། འདོད་ན།
འཇིམ་གོང་ཡན་ལག་ཅན་གྱི་ལྕིད་སོགས་ཆོས་གསུམ་མེད་པར་ཐལ། འདོད་
པའི་ཕྱིར་ན་མ་ཁྱབ། འདོད་མི་ནུས་ཏེ། འཇིམ་གོང་ཡན་ལག་ཅན་དེ་ལྕིད་ལ་
སོགས་པའི་ཡོན་ཏན་དུ་མ་དང་ལྡན་པའི་ཕྱིར། ཁོ་རང་ལ་གྲངས་ཅན་འདོད་
པའི་ཤེས་བྱ་ཉི་ཤུ་རྩ་ལྔ་མེད་པར་ཐལ། དེས་འདོད་པའི་ཤེས་བྱ་ཉི་ཤུ་རྩ་ལྔ་པོ་
མེད་པའི་ཕྱིར། ཁྱབ་པ་ཁས། མ་གྲུབ་ན། དེས་འདོད་པའི་སྤྱི་གཙོ་བོ་ཡོད་པར་
ཐལ་ལོ། །རྩ་བར་འདོད་མི་ནུས་ཏེ། དེས་འདོད་པའི་ཤེས་བྱ་བརྒྱ་ཡོད་པའི་
ཕྱིར་རོ། །
༈ བྱ་བ་དུས་གསུམ་ཡུལ་ཅན་ཕྱིར། །ཞེས་སོགས་རྐང་པ་བཞིའི་དོན་ནི།

རིགས་པ་ཅན་པ་ན་རེ།བསྒྲུབ་བྱར་བསྟན་པར་བྱ་བ་དེ་བསྒྲུབ་བྱ་ཡང་དག་
གི་མཚན་ཉིད་ཟེར་ན། དེ་ཡང་བསྟན་བྱའི་དོན་དེ་གང་ཞེ་ན། ཤེས་འདོད་
ཆོས་ཅན་གྱི་དབང་དུ་བྱས་པའི་སྒོ་ནས་ཕྱི་རྒོལ་གྱིས་མ་གྲུབ་པ་ལ་བྱེད་པ་
ཡིན་ནོ་ཟེར་ན། འོ་ན། སྒྲ་ཆོས་ཅན། རྟག་སྟེ། མིག་ཤེས་ཀྱི་གཟུང་བྱ་ཡིན་པའི་
ཕྱིར། དཔེར་ན་བློ་བཞིན་ཞེས་བཀོད་པའི་ཚེ་ན་སྒྲ་བློ་མིག་ཤེས་ཀྱི་གཟུང་བྱ་
ཡིན་པ་ཆོས་ཅན། སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ།
མཚན་ཉིད་དེའི་ཕྱིར་ཏེ། དེ་སྒྲུབ་ཀྱི་ཤེས་འདོད་ཆོས་ཅན་གྱི་དབང་དུ་བྱས་
པའི་སྒོ་ནས་ཕྱི་རྒོལ་གྱིས་མ་གྲུབ་པ་ཡིན་པའི་ཕྱིར། ཁྱབ་པ་ཁས། རྟགས་གྲུབ་
སྟེ། བསྟན་བྱ་བ་ཞེས་པའི་ཚིག་དེ་དུས་གསུམ་ཀའི་ཤེས་འདོད་ཆོས་ཅན་གྱི་
དབང་དུ་བྱས་པའི་སྒོ་( ༡༦༥ན) ནས་ཕྱི་རྒོལ་གྱིས་མ་གྲུབ་པ་ལ་འཇུག་པའི་
ཕྱིར། རྟགས་ཁས། ཞེས་པའི་དོན་ཡིན་ནོ།ཚོགས་པ་བསྒྲུབ་བྱ་ཉིད་ཡིན་
ནའང་། །ཞེས་སོགས་ཀྱི་དོན་ནི། རིགས་པ་ཅན་པས་སྒྲ་མི་རྟག་པར་སྒྲུབ་པའི་
བསྒྲུབ་བྱར་བསྟན་པར་བྱ་བ་དེ། དེ་སྒྲུབ་ཀྱི་བསྒྲུབ་བྱ་ཡང་དག་གི་མཚན་ཉིད་
དུ་ཁས་བླངས་པ་ལ། འོ་ན། དེའི་མཚན་གཞི་གང་སྒྲ་མི་རྟག་པ་ལ་སྐྱེ་ལྡན་
རྟགས་སུ་བཀོད་པའི་ཚེ་ན་མི་རྟག་པ་དེ་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་
ནམ། སྒྲ་དེ་དེ་ཡིན་ནམ། སྒྲ་དང་མི་རྟག་པ་དེ་གཉིས་ཀ་དེ་ཡིན་པ་དག་ལས་
གང་ཡིན་དང་པོ་ལྟར་རོ་ཟེར་ན། དེ་འགོག་པར་བྱེད་པ་ལ་ཚད་མ་མདོ་ལས།
ཆོས་བསྒྲུབ་བྱས་ན་ཆོས་མཐུན་མེད། །ཅེས་པ་འདི་བྱུང༌། གཉིས་པ་ལྟར་རོ་
ཟེར་ན། དེ་འགོག་པར་བྱེད་པ་ལ། ཆོས་ཅན་བསྒྲུབ་བྱ་རྟགས་དོན་མེད། །ཅེས་
པ་འདི་བྱུང་། གསུམ་པ་ལྟར་རོ་ཟེར་ན། སྒྲ་དང་མི་རྟག་པ་གཉིས་རེ་རེ་ནས།
དེའི་མཚན་གཞི་ཡིན་ནམ། སྒྲ་དང་མི་རྟག་པའི་ཚོགས་དོན་དེ་དེའི་མཚན་
གཞི་ཡིན། དང་པོ་ལྟར་ན་སྔར་བཤད་པའི་སྐྱོན་དེ་གཉིས་འཇུག་གོ །ཞེས་
འཆད་པར་བྱེད་པ་ལ། མདོ་རང་འགྲེལ་ལས་ཅི་སྟེ་གཉིས་ཀ་ཡིན། གཉིས་ཀའི་

ཡང་སྐྱོན་དུ་འགྱུར་རོ། །ཞེས་པ་འདི་བྱུང༌། གཉིས་ཀ་ལྟར་རོ་ཟེར་ན། དེ་ལ་
ཁས་བླངས་ནང་འགལ་གྱི་སྐྱོན་ནི། འོ་ན། མི་རྟག་པས་ཁྱད་པར་དུ་བྱས་པའི་
སྒྲ་དེ་དེ་སྒྲུབ་ཀྱི་བསྒྲུབ་བྱ་ཡང་དག་ཏུ་ཐལ། དམ་བཅའ་འཐད་པ་གང་ཞིག །
ཚོགས་པ་དང་( ༡༦༥་)ཚོགས་པ་ཅན་གཉིས་གཅིག་ཡིན་པའི་ཕྱིར། རྟགས་ཕྱི་
མ་རིགས་པ་ཅན་པ་ལ་ཁས། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཕྱི་རྒོལ་ཡང་དག་དེས་མི་རྟག་པས་ཁྱད་པར་དུ་བྱས་པའི་སྒྲ་དང་བུམ་པ་
གཉིས་བྱས་པ་དང་མི་རྟག་པར་ཆོས་མཐུན་པར་ཚད་མས་གྲུབ་པར་ཐལ།
འདོད་པའི་ཕྱིར། འདོད་མི་ནུས་ཏེ། བྱས་པ་དེ་མི་རྟག་པས་ཁྱད་པར་དུ་བྱས་
པའི་སྒྲ་དང་། བུམ་པ་གཉིས་བྱས་པ་དང་མི་རྟག་པར་ཆོས་མཐུན་པར་བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་ཚད་མས་གྲུབ་པའི་
སྒོ་ནས་དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར་ཏེ། བྱས་རྟགས་ཀྱིས་དེ་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་སྟེ། དེ་དང་ཆོས་མཐུན་པའི་
བསྒྲུབ་བྱ་སྒྲུབ་ནུས་ཀྱི་གཏན་ཚིགས་དེ། རྟགས་ཡང་དག་གི་མཚན་ཉིད་ཡིན་
པའི་ཕྱིར། རྟགས་རིགས་པ་ཅན་པ་ལ་ཁས། །ཞེས་པའི་དོན་ཡིན་ནོ། །དེས་ན་
སྒྲ་དང་མི་རྟག་པའི་ཚོགས་དོན་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
ཡིན་བྱས་པ་ལ་ཁ་ཅིག་ན་རེ། དེ་འདྲའི་ཚོགས་དོན་མཚན་གཞི་སྒྲ་མི་རྟག་
པར་སྒྲུབ་པའི་གཞན་དོན་བསྒྲུབ་བྱ་ཡང་དག་ཡིན་པར་མཚོན། དེ་སྒྲུབ་ཀྱི་ངོ་
བོའི་དོན་སོགས་ཆོས་ལྔ་ཚང་བ་ཡིན་པ་ཞེས་པའི་མཚོན་སྦྱོར་དེ་དེ་རྣམ་དག་
ཏུ་ཐལ། དམ་བཅའ་འཐད་པའི་ཕྱིར། དེ་འདྲའི་མཚོན་སྦྱོར་དེ་དེ་རྣམ་དག་ཏུ་
སོང་བའི་གང་ཟག་གི་ངོར། དེ་འདྲའི་མཚོན་སྦྱོར་དེ་དེ་རྣམ་དག་ཏུ་ཐལ་ལོ། །
འདོད་ན། དེའི་ངོར་དེ་འདྲའི་ཚོགས་དོན་དེ་དེ་སྒྲུབ་ཀྱི་བསྒྲུབ་བྱ་ཡང་དག་
( ༡༦༦ན)ཏུ་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། དེས་སྒྲ་དང་
དེའི་ཚོགས་དོན་དེ་ཚད་མས་གྲུབ་པའི་ཕྱིར་ཏེ། སྒྲ་མཚན་གཞི་མི་རྟག་པ་ཡིན་

པར་མཚོན། སྐད་ཅིག་མ་ཡིན་པ་ཞེས་པའི་མཚོན་སྦྱོར་དེ་དེར་སོང་བའི་གང་
ཟག་གི་སྒྲ་ཚད་མས་གྲུབ་པའི་ཕྱིར། བྱས་པ་ལ་ཁོ་ན་རེ། སྒྲ་མཚན་གཞི་མི་རྟག་
པ་ཡིན་པར་མཚོན་ཞེས་སོགས་ཀྱི་གང་ཟག་གི་ངོར། སྒྲ་མི་རྟག་པ་ཡིན་པར་
ཐལ། དེ་སྒྲ་ཚད་མས་གྲུབ་པ་གང་ཞིག །དེའི་ངོར་སྒྲ་རྟག་པ་མ་ཡིན་པའི་ཕྱིར།
འདོད་ན། སྒྲ་མི་རྟག་པ་ཡིན་མིན་ཐེ་ཚོམ་ཟ་ཞིང་དེ་འདྲའི་མཚོན་སྦྱོར་དེ་
དེར་སོང་བའི་གང་ཟག་གི་ངོར་སྒྲ་མི་རྟག་པ་ཡིན་པར་ཐལ་ལོ། །འདོད་ན། སྒྲ་
མི་རྟག་པ་ཡིན་མིན་ཐེ་ཚོམ་ཟ་བའི་གང་ཟག་གི་ངོར་སྒྲ་མི་རྟག་པ་ཡིན་པར་
ཐལ་ལོ། །འདོད་ན། སྒྲ་རྟག་པ་ཡིན་མིན་ཐེ་ཚོམ་ཟ་བའི་གང་ཟག་གི་ངོར་སྒྲ་
རྟག་པ་ཡིན་པར་ཐལ་ལོ། །འདོད་ན། རྟག་པ་ཡིན་མིན་ཐེ་ཚོམ་ཟ་བའི་གང་
ཟག་གི་ངོར་སྒྲ་རྟག་པ་ཡིན་པར་ཐལ་ལོ། །འདོད་པའི་ཕྱིར་ན་མ་ཁྱབ་བོ། །
ཡང་ཁོ་ན་རེ། སྒྲ་མི་རྟག་པར་ཁས་ལེན་པའི་གང་ཟག་གི་ངོར་སྒྲ་མི་རྟག་པ་
ཡིན་པར་ཐལ། སྒྲ་མི་རྟག་པ་ཡིན་མིན་ཐེ་ཚོམ་ཟ་བའི་གང་ཟག་གི་ངོར་སྒྲ་མི་
རྟག་པ་ཡིན་པའི་ཕྱིར། འདོད་ན། སྒྲ་མི་རྟག་པ་མ་ཡིན་པར་ཁས་ལེན་གྱི་གང་
ཟག་གི་ངོར་སྒྲ་མི་རྟག་པ་ཡིན་པར་ཐལ་ལོ། །འདོད་པའི་ཕྱིར་ན་མ་ཁྱབ།
འདོད་ན། གྲངས་ཅན་གྱི་ངོར་སྒྲ་མི་རྟག་པ་ཡིན་པར་ཐལ་ལོ་ཟེར་ན། འོ་ན།
ཁོ་རང་ལ། སྒྲ་མི་རྟག་པ་ཡིན་མིན་ཐེ་ཚོམ་( ༡༦༦༠) ཟ་བའི་གང་ཟག་གི་ངོར་
སྒྲ་མི་རྟག་པ་ཡིན་པར་ཐལ། སྒྲ་རྟག་མི་རྟག་ཐེ་ཚོམ་ཟ་བའི་གང་ཟག་གི་ངོར་
སྒྲ་མི་རྟག་པ་ཡིན་པའི་ཕྱིར་ཏེ། དེ་ཐེ་ཚོམ་ཟ་ཞིང་བྱས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་སོང་བའི་གང་ཟག་གི་ངོར་སྒྲ་མི་རྟག་པ་ཡིན་པའི་
ཕྱིར་ཏེ། དེའི་ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་
ཕྱིར། གཞན་ཡང་། སྒྲ་མི་རྟག་པར་ཁས་ལེན་གྱི་གང་ཟག་གི་ངོར་སྒྲ་མི་རྟག་པ་
ཡིན་པར་ཐལ། སྒྲ་མི་རྟག་པར་ཁས་ལེན་ཅིང་བྱས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་སོང་བའི་གང་ཟག་གི་ངོར་སྒྲ་མི་རྟག་པ་ཡིན་པའི་

ཕྱིར་ཏེ།དེའི་ངོར་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་
ཕྱིར་རོ། །
༈ གཏན་ཚིགས་རབ་ཏུ་དབྱེ་བའི་དོན།།ཞེས་སོགས་རྐང་པ་བཞི་གང་
ལས་འཕྲོས་ན། དེ་ཡང་ལེའུ་འདིར། སྒྲུབ་ངག་ཡང་དག་དེ། ཁོ་རང་གི་ངོ་བོ་
ཤུགས་བསྟན་བསྒྲུབ་བྱའི་རང་བཞིན། དངོས་བསྟན་གཏན་ཚིགས་ཀྱི་རབ་
དབྱེ་གསུམ་གྱི་སྒོ་ནས་གཏན་ལ་འབེབས་པར་བྱེད་པ་ཡིན་ལ། དེ་ཡང་དང་པོ་
འཆད་པར་བྱེད་པ་ལ། གཞན་ལ་ཞེས་པ་ནས་མ་ཡིན་ནོ། །ཞེས་བཤད་ཟིན་ཏོ།།
ཞེས་པའི་བར་བྱུང་། གཉིས་པ་འཆད་པར་བྱེད་པ་ལ། སྒྲུབ་བརྗོད་རྟོགས་པའི་
དོན་ཅན་ཉིད། །ཅེས་པ་ནས། དམ་བཅའི་དོན་དུ་འཐད་པ་ཡིན། །ཞེས་པའི་
བར་བྱུང༌། གསུམ་འཆད་པར་བྱེད་པ་ལ། གཏན་ཚིགས་རབ་ཏུ་དབྱེ་བའི་
དོན། །ཞེས་སོགས་བྱུང་། དེ་ལ་ཁོ་ན་རེ། སྐབས་འདིར་གཏན་ཚིགས་ཡང་དག་
གི་རབ་དབྱེ་མི་འཐད་པར་ཐལ། གཏན་ཚིགས་དེ་ལ་མ་གྲུབ་པའི་གཏན་
ཚིགས་ཡང་ཡོད་པའི་ཕྱིར། ཞེས་ན་སྐྱོན་མེད་དེ། འདིར་གཏན་ཚིགས་
( ༡༦༧ན)ཡང་དག་གི་དབྱེ་བ་མཐའ་དག་འཆད་པ་མ་ཡིན་ལ། དགོས་པའི་
དབང་གིས་ཕྱོགས་ཆོས་ཅན་གྱི་གཏན་ཚིགས་ཀྱི་རབ་དབྱེ་ཙམ་འཆད་པ་ཡིན་
པའི་ཕྱིར། འོ་ན། དགོས་པ་གང་གི་དབང་དུ་འཆད་ཅེ་ན། ཕྱོགས་ཆོས་ཅན་གྱི་
གཏན་ཚིགས་དེ་ལ་གཏན་ཚིགས་ཡང་དག་དང༌། ཕྱོགས་ཆོས་ཅན་གྱི་གཏན་
ཚིགས་ལྟར་སྣང་དང་མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་
ཅན་གྱི་དེ་དང་། མཐུན་ཕྱོགས་ལ་རྣམ་གཉིས་སུ་འཇུག་པའི་དེ་ལ་སོགས་པའི་
དབྱེ་བ་བདེ་བླག་ཏུ་རྟོགས་པའི་ཆེད་ཡིན་ནོ། །ཞེས་འཆད་པར་བྱེད་པ་ལ།
གཏན་ཚིགས་རབ་ཏུ་དབྱེ་བའི་དོན། །ཞེས་སོགས་རྐང་པ་བཞི་བྱུང༌། འདིའི་
སྐབས་སུ་བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་
ལ་ཁོ་ན་རེ། སྒྲ་དེ་བྱས་པས་ཁྱད་པར་དུ་བྱས་སམ་མ་བྱས། མ་བྱས་ན་ནི། བྱས་

པ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་འགྱུར། བྱས་ན་ནི་
བྱས་པས་བུམ་པ་ལ་རྗེས་སུ་མི་འགྲོ་བར་ཐལ།སྒྲ་དེ་བྱས་པའི་ཁྱད་པར་དུ་
བྱས་པའི་ཕྱིར་ཞེ་ན། དེ་ལ་མ་ཁྱབ་པའི་ལན་འདེབས་པའི་ཕྱིར་དུ་ངེས་བཟུང་
སྦྱོར་ཚུལ་གྱི་སྒོ་ནས་རྣམ་བཅད་ཀྱི་སྒྲ་གསུམ་གྱིས་ཁྱད་པར་དེ་འཆད་པར་
བྱེདཔ་ལ། ཆོས་ཀྱི་ཚིག་ཕྲད་ཐ་དད་པར། །ཞེས་སོགས་རྐང་པ་ལྔ་བྱུང་། འོ་ན།
ངེས་བཟུང་གི་དོན་རྟོགས་པ་དེ་ལ་ངེས་( ༡༦༧༠) བཟུང་གི་ཚིག་སྒྲས་ཟིན་ལ་
སྦྱར་བ་གཅིག་དགོས་སམ་ཞེ་ན། མི་དགོས་སོ། ཞེས་འཆད་པར་བྱེད་པ་ལ། དེ་
སྦྱར་མེད་ཀྱང་བརྗོད་འདོད་ལ། །ཞེས་སོགས་རྐང་པ་གསུམ་བྱུང་། འདིའི་དཔེ་
འཆད་པར་བྱེད་པ་ལ། དཔེར་ན་ནག་པ་འཕོང་སྐྱེན་པའམ་ཞེས་པ་འདི་བྱུང་།
དཔེ་འདི་སྒྲུབ་པར་བྱེད་པ་ལ།། དེར་ཡང་ཟླ་བོ་རྣམ་གཅོད་པ། །ཞེས་སོགས་
རྐང་པ་བཞི་བྱུང་། རྩ་བའི་ཐལ་འགྱུར་དེ་ལ་ཁྱབ་པ་མེད་ཀྱི་ལན་དངོས་
འཆད་པར་བྱེད་པ་ལ། དེ་ན་མི་ལྡན་རྣམ་གཅོད་པས། །ཞེས་སོགས་རྐང་པ་
བཞི་བྱུང་། དེ་ཡན་གྱིས་ཕྱོགས་ཆོས་ཅན་གྱི་གཏན་ཚིགས་དགུ་སྨོས་པའི་སྤྱིའི་
དགོས་པ་བཤད་ནས། སོ་སོའི་དགོས་པ་དེ་འཆད་པར་བྱེད་པ་ལ། རང་བཞིན་
འབྲས་བུ་གྲུབ་དོན་དུ། །ཞེས་སོགས་བྱུང་། དེ་ཡང་རྣམ་བཅད་ལ། རྟགས་ཡང་
དག་གི་རྗེས་སུ་འགྲོ་ལྡོག་གི་ཁྱབ་པ་དངོས་སྟོབས་ཀྱིས་གྲུབ་ཅིང། འདོད་པ་
ཙམ་གྱིས་འཇུག་ལྡོག་བྱེད་པ་བཅད་ནས། ཡོངས་གཅོད་ལ་རྟགས་ཡང་དག་
དེ་ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་སོ། །
ཞེས་ཤེས་པའི་ཕྱིར་དུ། ཕྱོགས་ཆོས་ཅན་གྱི་གཏན་ཚིགས་ཀྱི་རབ་དབྱེ་འཆད་
པའི་སྐབས་སུ་རྟགས་ཡང་དག་གཉིས་དང༌། འགལ་རྟགས་གཉིས་སྨོས་པ་
ཡིན་ནོ། །ཞེས་འཆད་པར་བྱེད་པ་ལ། རང་བཞིན་འབྲས་བུ་གྲུབ་དོན་དུ། །
ཞེས་སོགས་རྐང་པ་གཉིས་བྱུང༌། ཡང་རྣམ་བཅད་ལ་རྗེས་ཁྱབ་རྐྱང་པ་ཅན་གྱི་
རྟགས་ཡང་དག་ཡོད་( ༡༦༨ན) པར་འཛིན་པའི་ལོག་རྟོག་བཅད་ནས། ཡོངས་

གཅོད་ལ་ཚུལ་གསུམ་ཡིན་པ་རྟགས་ཡང་དག་གི་མཚན་ཉིད་ཡིན་པར་ཤེས་
པའི་ཕྱིར་དུ། ཕྱོགས་ཆོས་ཅན་གྱི་གཏན་ཚིགས་ཀྱི་རབ་དབྱེ་འཆད་པའི་
སྐབས་སུ་མཉན་བྱ་ལ་མི་རྟག་པས་ཁྱབ་པ་ཚད་མས་མ་ངེས་ཤིང་། མཉན་བྱ་
སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ངོར།
མཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་
ཚིགས་དང་། གཞལ་བྱ་སྒྲ་མི་རྟག་པར་སྒྲུབ་པའི་དངོས་ཀྱི་མ་ངེས་པའི་གཏན་
ཚིགས་སུ་སྨོས་པ་ཡིན་ནོ། །ཞེས་འཆད་པར་བྱེད་པ་ལ། རྩོད་ཕྱིར་ཁྱད་པར་སྤྱི་
དག་སྟེ། །ཞེས་པ་འདི་བྱུང་ཡང་རྣམ་བཅད་ལ་རྗེས་ཁྱབ་གཙོ་བོར་གྱུར་པ་
དང༌། རྗེས་སུ་འགྲོ་ལྡོག་གི་ཁྱབ་པ་ཆ་མཉམ་པ་ཙམ་གྱིས་རྟགས་ཡང་དག་ཏུ་
འགྱུར་བ་བཅད་ནས། ཡོངས་གཅོད་ལ་དེ་སྒྲུབ་ཀྱི་རྟགས་ཡང་དག་ཡིན་ན། དེ་
སྒྲུབ་ཀྱི་མི་མཐུན་ཕྱོགས་ལ་མེད་ངེས་ཡིན་པ་གཅིག་དགོས་སོ་ཞེས་ཤེས་པའི་
ཕྱིར་དུ། ཕྱོགས་ཆོས་ཅན་གྱི་གཏན་ཚིགས་ཀྱི་རབ་དབྱེ་འཆད་པའི་སྐབས་སུ་
མ་ངེས་པའི་གཏན་ཚིགས་ལྷག་མ་གསུམ་སྨོས་པ་ཡིན་ནོ། །ཞེས་འཆད་པར་
བྱེད་པ་ལ། ལྷག་མ་ལྡོག་པའི་སྒྲུབ་བྱེད་ཡིན། །ཞེས་པ་འདི་བྱུང༌། ཕྱོགས་ཆོས་
འཁོར་ལོ་ལས། རྩོལ་བྱུང་འབྲས་རྟགས་མཚོན་པའི་དཔེར་སྨོས་པའི་དགོས་པ
འཆད་པར་བྱེད་པ་ལ། ཕྱོགས་( ༡༦༨བ) ཆོས་འཁོར་ལོ་ལས། རང་བཞིན་ཉིད་
ནི་གཞན་གྱི་ནི། །ཞེས་པ་ནས། འབྲས་བུར་འགྲུབ་པས་དེ་རྟགས་ཡིན། །ཞེས་
པའི་བར་བྱུང་། ཕྱོགས་ཆོས་འཁོར་ལོར། བྱས་པ་རང་བཞིན་གྱི་རྟགས་ཡང་
དག་མཚོན་པའི་དཔེར་སྨོས་པའི་དགོས་པ་འཆད་པར་བྱེད་པ་ལ། འདི་ཉིད་
ཀྱི་ནི་རང་བཞིན་ཉིད། །ཅེས་པ་ནས། སྐྱེ་བ་འདྲ་བར་དཔེར་བརྗོད་དོ། །ཞེས་
པའི་བར་བྱུང༌། ཕྱོགས་ཆོས་འཁོར་ལོར། རྩོལ་བྱུང་འབྲས་རྟགས་མཚོན་པའི་
དཔེར་བསྟན་པ་དང་། བྱས་པ་རང་བཞིན་གྱི་རྟགས་ཡང་དག་མཚོན་པའི་
དཔེར་བསྟན་པའི་དགོས་པ་སོ་སོར་འཆད་པར་བྱེད་པ་ལ། ཡོད་པ་གང་མེད་

མི་བྱུང་པའམ། །ཞེས་པ་ནས། ངེས་པ་མེད་པ་སྒྲུབ་བྱེད་མིན། །ཞེས་པའི་བར་
བྱུང༌། ཕྱོགས་ཆོས་འཁོར་ལོར། མཉན་བྱ་ལ་མི་རྟག་པས་ཁྱབ་པ་ཚད་མས་
ངེས་ཤིང་། མཉན་བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཅན་དུ་སོང་བའི་
གང་ཟག་གི་ངོར་མཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་
ངེས་པའི་གཏན་ཚིགས་སུ་སྨོས་པའི་དགོས་པ་འཆད་པར་བྱེད་པ་ལ།ལྡོག་པ་
ཉིད་ནི་ངེས་པ་ཉིད། །ཅེས་པ་ནས། ཚུལ་འདི་ཐམས་ཅད་དཔག་པར་བྱ། །
ཞེས་པའི་བར་བྱུང་། ཕྱོགས་ཆོས་འཁོར་ལོར། རྒྱུ་ཁྱབ་བྱེད་རང་བཞིན་མ་
དམིགས་པའི་རྟགས་ཡང་དག་གསུམ་དངོས་སུ་མི་སྟོན་པའི་རྒྱུ་མཚན་འཆད་
པར་བྱེད་པ་ལ། རྒྱུ་དང་ངོ་བོ་ལྡོག་ཉིད་ཀྱིས། །ཞེས་པ་ནས། མེད་པ་ཅན་གྱི་
ཚོགས་པ་བཞིན། །ཞེས་པའི་བར་བྱུང་ངོ་། །
༈ མཐའ་དཔྱད་པ་ལ། ཁ་ཅིག །དེ་སྒྲུབ་ཀྱི་( ༡༦༩ན) ཕྱོགས་ཆོས་ཅན་གྱི་
གཏན་ཚིགས་གང་ཞིག །དེ་སྒྲུབ་ཀྱི་མཐུན་ཕྱོགས་ཡིན་ན། རང་ཉིད་ཡིན་པས་
ཁྱབ་པ་དེ་དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་
ཅན་གྱི་གཏན་ཚིགས་ཀྱི་མཚན་ཉིད་ཟེར་ན། དུ་བ་ཆོས་ཅན། དུ་ལྡན་ལ་ལར་
དུ་བའི་རྒྱུར་གྱུར་པའི་མེ་ཡོད་པར་སྒྲུབ་པའི་ཟུར་ཕྱི་མ་དེར་ཐལ། དེ་སྒྲུབ་ཀྱི་
མཚོན་བྱ་དེའི་ཕྱིར། རྟགས་གྲུབ་སྟེ། དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་
ཚིགས་གང་ཞིག །དུ་བའི་རྒྱུར་གྱུར་པའི་མེ་ཡོད་ན། ཁྱོད་ཡོད་དགོས་པའི་ཕྱིར།
འདོད་ན། དུ་བའི་རྒྱུར་གྱུར་པའི་མེ་ཆོས་ཅན། དུ་བ་ཡིན་པར་ཐལ།དེ་སྒྲུབ་
ཀྱི་མཐུན་ཕྱོགས་ཡིན་པའི་ཕྱིར། ཁ་ཅིག །དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་
ཚིགས་ཡིན་པ་གང་ཞིག །དེ་སྒྲུབ་ཀྱི་མཐུན་ཕྱོགས་ཀྱང་ཡིན། རང་ཉིད་མ་ཡིན་
པ་ཡང་ཡིན་པའི་གཞི་མཐུན་པ་མེད་པ་དེ། དེ་སྒྲུབ་ཀྱི་མཐུན་ཕྱོགས་ལ་ཁྱབ་
བྱེད་དུ་འཇུག་པའི་དེའི་མཚན་ཉིད་ཟེར་ན། གཞལ་བྱ་ཆོས་ཅན། སྒྲ་གང་ཟག་
གི་བདག་མེད་དུ་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་

ན། དེ་སྒྲུབ་ཀྱི་མཐུན་ཕྱོགས་ཡིན་ན་ཁྱོད་ཡིན་དགོས་པར་ཐལ་ལོ། །འདོད་ན།
རི་བོང་རྭ་ཆོས་ཅན། དེར་ཐལ་དེའི་ཕྱིར། རྟགས་གྲུབ་སྟེ། བདག་མེད་ཡིན་
པའི་ཕྱིར། ཁ་ཅིག །སྒྲ་མི་རྟག་པར་སྒྲུབ་པའི་ཕྱོགས་ཆོས་ཅན་གྱི་གཏན་ཚིགས་
གང་ཞིག །སྒྲ་མི་རྟག་པར་སྒྲུབ་པའི་མཐུན་ཕྱོགས་ཀྱང་ཡིན། རང་ཉིད་མ་ཡིན་
པ་ཡང་ཡིན་པའི་གཞི་མཐུན་མེད་པ་དེ། དེ་སྒྲུབ་ཀྱི་མཐུན་( ༡༦༩བ)ཕྱོགས་ལ་
ཁྱབ་བྱེད་དུ་འཇུག་པའི་དེའི་མཚན་ཉིད་ཟེར་ན། ཆོས་དེ་དང་ཕན་ཚུན་ཐ་
དད་དུ་གྱུར་པའི་བྱས་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
ཕྱི་མ་མ་གྲུབ་ན། ། ཆོས་དེ་ཆོས་ཅན། སྒྲ་མི་རྟག་པར་སྒྲུབ་པའི་མཐུན་ཕྱོགས་
ཀྱང་ཡིན། ཁྱོད་དང་ཕན་ཚུན་ཐ་དད་དུ་གྱུར་པའི་བྱས་པ་མ་ཡིན་པ་ཡང་
ཡིན་པའི་གཞི་མཐུན་མེད་པར་ཐལ། ཁྱོད་རྟག་པ་ཡིན་པའི་ཕྱིར། འདོད་ན།
ཆོས་དེ་དང་ཕན་ཚུན་ཐ་དད་དུ་གྱུར་པའི་བྱས་པ་ཆོས་ཅན། དེ་སྒྲུབ་ཀྱི་
མཐུན་ཕྱོགས་ཡིན་ན་ཁྱོད་ཡིན་དགོས་པར་ཐལ་ལོ། །འདོད་ན། བུམ་པ་ཆོས་
ཅན། རི་བོང་རྭ་དང་ཕན་ཚུན་ཐ་དད་དུ་གྱུར་པའི་བྱས་པ་ཡིན་པར་ཐལ། དེ་
སྒྲུབ་ཀྱི་མཐུན་ཕྱོགས་ཡིན་པའི་ཕྱིར། ཁ་ཅིག །སྒྲ་མི་རྟག་པར་སྒྲུབ་པའི་ཕྱོགས་
ཆོས་ཅན་གྱི་གཏན་ཚིགས་གང་ཞིག །སྒྲ་མི་རྟག་པར་སྒྲུབ་པའི་མཐུན་ཕྱོགས་
ཡིན་ན། རང་ཉིད་ཡིན་པས་ཁྱབ་པ་དེ་སྒྲ་མི་རྟག་པར་སྒྲུབ་པའི་མཐུན་ཕྱོགས་
ལ་ཁྱབ་བྱེད་དུ་འཇུག་པའི་མཚན་ཉིད་ཟེར་ན། སྒྲ་ཆོས་ཅན། མི་རྟག་སྟེ། བྱས་
པའི་ཕྱིར། ཞེས་པའི་རྟགས་སྦྱོར་བཀོད་པའི་ཚེ་ན། བྱས་པ་ཆོས་ཅན། ཟུར་ཕྱི་
མ་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། བྱས་རྟགས་ཀྱིས་དེ་སྒྲུབ་ཀྱི་
རྟགས་ཡང་དག་ཡིན་པའི་ཕྱིར། འདོད་ན། སྒྲ་ཆོས་ཅན། རྟག་སྟེ། བྱས་པའི་
ཕྱིར། ཞེས་པའི་རྟགས་སྦྱོར་ཆོས་ཅན། དེར་ཐལ། དེའི་ཕྱིར། འདོད་ན། བཀོད་
ཚེ་མ་ནུས་ཡོད་འདོད་པ་དང་འགལ་ལོ། །ཁ་ཅིག །སྒྲ་མི་རྟག་པར་སྒྲུབ་པའི་དེ་
གང་ཞིག །དེ་སྒྲུབ་ཀྱི་མཐུན་ཕྱོགས་མཐའ་དག་ལ་( ༡༧་ན) འཇུག་པ་དེ་སྒྲ་མི་

རྟག་པར་སྒྲུབ་པའི་དེའི་མཚན་ཉིད་ཟེར་ན། བྱས་པ་ཆོས་ཅན། ཟུར་ཕྱི་མ་
དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། མི་རྟག་པ་མཐའ་དག་
ལ་འཇུག་པར་ཐལ་ལོ། །འདོད་ན། དེ་མཐའ་དག་ཡིན་པ་ཡོད་པར་ཐལ་ལོ།
ཁ་ཅིག །དེ་སྒྲུབ་ཀྱི་མཐུན་ཕྱོགས་ལ་འཇུག་པའི་ཕྱོགས་ཆོས་ཅན་གྱི་གཏན་
ཚིགས་ཡིན་ན། དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་
ཆོས་ཅན་གྱི་གཏན་ཚིགས་དང་། རྣམ་གཉིས་སུ་འཇུག་པའི་དེ་གང་རུང་ཡིན་
པས་ཁྱབ་ཟེར་ན། རྟོག་པ་ཆོས་ཅན། བུམ་འཛིན་རྟོག་པ་རྟག་པར་སྒྲུབ་པའི་
དེ་གང་རུང་དུ་ཐལ། དེ་སྒྲུབ་ཀྱི་དེ་ལ་འཇུག་པའི་ཕྱོགས་ཆོས་ཅན་གྱི་གཏན་
ཚིགས་ཡིན་པའི་ཕྱིར་ཁྱབ་པ་ཁས། རྟགས་གྲུབ་སྟེ། དེ་སྒྲུབ་ཀྱི་དེ་ལ་འཇུག་པ་
གང་ཞིག །ཕྱོགས་ཆོས་ཅན་གྱི་གཏན་ཚིགས་ཡིན་པའི་ཕྱིར། དང་པོ་གྲུབ་སྟེ།
དེ་སྒྲུབ་ཀྱི་དེ་ལ་འདོད་པའི་དབང་གིས་འཇུག་པའི་ཕྱིར། རྩ་བར་གདོད་མི་
ནུས་ཏེ། དེ་སྒྲུབ་ཀྱི་དེ་ལ་གཏན་ནས་མེད་པའི་ཕྱོགས་ཆོས་ཅན་གྱི་གཏན་
ཚིགས་ཡིན་པའི་ཕྱིར་ཏེ། དེ་སྒྲུབ་ཀྱི་འགལ་རྟགས་ཡིན་པའི་ཕྱིར། གཞན་ཡང་།
རྟོག་པ་དེ་སྒྲུབ་ཀྱི་དེ་ལ་འཇུག་པར་ཐལ། དེ་རྟག་པ་ལ་འཇུག་པའི་ཕྱིར་ཏེ། དེ་
དེ་ལ་འདོད་པའི་དབང་གིས་དེའི་ཕྱིར། བྱས་པ་ལ་ཁོ་ན་རེ། རྟོག་པ་དེ་བུམ་
འཛིན་རྟོག་པ་དེར་སྒྲུབ་པའི་འདི་འདྲ་མ་ཡིན་པར་ཐལ། དེ་དེ་སྒྲུབ་ཀྱི་མི་
མཐུན་ཕྱོགས་ཁོ་ན་ལ་འཇུག་པའི་དེའི་( ༡༧་བ) ཕྱིར་ཏེ། དེ་དེ་སྒྲུབ་ཀྱི་མི་
མཐུན་ཕྱོགས་ཁོ་ན་ལ་ཡོད་པའི་དེ་ཡིན་པའི་ཕྱིར་ན་མ་ཁྱབ། གཞན་ཡང་
རྟོག་པ་དེ་དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལ་འཇུག་
པའི་ཕྱོགས་ཆོས་ཅན་གྱི་དེ་ཡིན་པར་ཐལ། དེ་དེ་སྒྲུབ་ཀྱི་མཐུན་ཕྱོགས་ལ་
འཇུག་པའི་དེ་གང་ཞིག །དེ་དེ་སྒྲུབ་ཀྱི་གཅིག་ཤོས་ལ་དེའི་ཕྱིར། འདོད་ན། དེ་
དེ་སྒྲུབ་ཀྱི་གཉིས་ཀ་ལ་ཡོད་པའི་ཕྱོགས་ཆོས་ཅན་གྱི་དེར་ཐལ་ལོ་ཟེར་ན་མ་
ཁྱབ། ཁ་ཅིག །གཞལ་བྱ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཡང་ཁྱབ་

བྱེད།དེ་སྒྲུབ་ཀྱི་མི་མཐུན་ཕྱོགས་ལ་ཡང་ཁྱབ་བྱེད་དུ་འཇུག་པའི་ཕྱོགས་ཆོས་
ཅན་གྱི་དེ་ཡིན་ཟེར་ན། གཞལ་བྱ་ཆོས་ཅན། དེ་སྒྲུབ་ཀྱི་མི་མཐུན་ཕྱོགས་ཡིན་
ན། ཁྱོད་ཡིན་དགོས་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་དེའི་ཕྱིར།
འདོད་ན། རི་བོང་རྭ་ཆོས་ཅན། དེར་ཐལ་དེའི་ཕྱིར། བྱས་པ་ལ་ཁོ་ན་རེ།
གཞལ་བྱ་དེ་དེ་སྒྲུབ་ཀྱི་དེ་གཉིས་ཀ་ལ་དེར་ཐལ། ཕྱོགས་ཆོས་འཁོར་ལོ་ལས།
གཞལ་བྱ་བྱས་དང་མི་རྟག་དང་། །ཞེས་གསུངས་པའི་ཕྱིར་ན་མ་ཁྱབ་སྟེ། རྟག་
མི་རྟག་གང་རུང་ཡིན་ན། གཞལ་བྱ་ཡིན་པས་ཁྱབ་པ་ལ་དགོངས་ནས་བཞག་
པ་ཙམ་ཡིན་པའི་ཕྱིར། དེ་ལྟར་མ་ཡིན་ན། མཉན་བྱ་སྒྲ་མི་རྟག་པར་སྒྲུབ་པའི་
མཐུན་ཕྱོགས་ལ་ཡང་གཏན་མེད། མི་མཐུན་ཕྱོགས་ལ་ཡང་གཏན་ནས་མེད་
པའི་ཕྱོགས་ཆོས་ཅན་གྱི་དེར་ཐལ། དེ་ཉིད་ལས། དབུས་ན་ཐུན་མོང་མིན་
པའོ། །ཞེས་གསུངས་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། སྒྲ་རྟག་
པར་( ༡༧༡ན)སྒྲུབ་པའི་མི་མཐུན་ཕྱོགས་ལ་དེར་ཐལ་ལོ། །འདོད་མི་ནུས་ཏེ།
དེ་སྒྲུབ་ཀྱི་མི་མཐུན་ཕྱོགས་ལ་ཡོད་པའི་ཕྱིར་ཏེ། ཁྱོད་དང་དེ་སྒྲུབ་ཀྱི་མི་
མཐུན་ཕྱོགས་ཀྱིས་གཞི་མཐུན་ཡོད་པའི་ཕྱིར།
༈ གཞན་ཡང་། རེག་བྱ་ཅན་མ་ཡིན་པ་དེ་དུང་སྒྲ་རྟག་པར་སྒྲུབ་པའི་
མཐུན་ཕྱོགས་ལ་ཡང་རྣམ་གཉིས། མི་མཐུན་ཕྱོགས་ལ་ཡང་རྣམ་གཉིས་པའི་
ཕྱོགས་ཆོས་ཅན་གྱི་དེར་ཐལ། ཕྱོགས་ཆོས་འཁོར་ལོ་ལས། མི་རྟག་རྩོལ་བྱུང་
རེག་མིན་པ། །ཞེས་གསུངས་པའི་ཕྱིར། ཁྱབ་པ་ཁས། འདོད་ན། དེ་དེ་སྒྲུབ་ཀྱི་
མཐུན་ཕྱོགས་ལ་རྣམ་གཉིས་པའི་དེ་མ་ཡིན་པར་ཐལ། དེ་སྒྲུབ་ཀྱི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་དེའི་ཕྱིར་ཏེ། དེ་སྒྲུབ་ཀྱི་མཐུན་ཕྱོགས་ཡིན་
ན། རེག་བྱ་ཅན་མིན་དགོས་པའི་ཕྱིར། བྱས་པ་ལ་ཁོ་ན་རེ། གཞལ་བྱ་སྒྲ་རྟག་
པར་སྒྲུབ་པའི་མི་མཐུན་ཕྱོགས་ལ་ཁྱབ་བྱེད་དུ་འཇུག་པའི་དེར་ཐལ། དེ་དེ་
སྒྲུབ་ཀྱི་མི་མཐུན་ཕྱོགས་ལ་དེར་འཇུག་པ་གང་ཞིག །དེ་དེ་སྒྲུབ་ཀྱི་ཕྱོགས་ཆོས་

ཅན་གྱི་དེའི་ཕྱིར། དང་པོ་གྲུབ་སྟེ། དེ་དེ་སྒྲུབ་ཀྱི་མི་མཐུན་ཕྱོགས་ལ་ཁྱབ་བྱེད་
དུ་འཇུག་པའི་ཕྱིར་ན་མ་ཁྱབ། ། རྟགས་གྲུབ་སྟེ། དེ་དེ་སྒྲུབ་ཀྱི་མི་མཐུན་ཕྱོགས་
ཀྱི་ཁྱབ་བྱེད་ཡིན་པའི་ཕྱིར། ཁ་ཅིག །སྒྲ་ཆོས་ཅན། རྟག་སྟེ། བྱས་པའི་ཕྱིར་
ཞེས་པའི་རྟགས་སྦྱོར་དེ་དེ་སྒྲུབ་ཀྱི་མཐུན་ཕྱོགས་ལ་གཏན་མེད། མི་མཐུན་
ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་གཏན་ཚིགས་སྦྱོར་བ་
ཡིན་པའི་ཕྱིར་ཟེར་ན། བྱས་པ་སྒྲ་རྟག་པར་སྒྲུབ་པའི་( ༡༧༡བ) མཐུན་ཕྱོགས་
ལ་གཏན་མེད། མི་མཐུན་ཕྱོགས་ལ་ཁྱབ་བྱེད་དུ་འཇུག་པའི་དེར་ཐལ། དམ་
བཅའ་འཐད་པའི་ཕྱིར། འདོད་ན། བྱས་པ་ཆོས་ཅན། དེ་སྒྲུབ་ཀྱི་མི་མཐུན་
ཕྱོགས་ཡིན་ན། ཁྱོད་ཡིན་དགོས་པར་ཐལ། ཁྱོད་དེ་ལ་ཁྱབ་བྱེད་དུ་འཇུག་པའི་
ཕྱིར། འདོད་ན། རི་བོང་རྭ་ཆོས་ཅན། དེར་ཐལ་དེའི་ཕྱིར། བྱས་པ་ལ་ཁོ་ན་རེ།
བྱས་པ་སྒྲ་རྟག་པར་སྒྲུབ་པའི་མཐུན་ཕྱོགས་ལ་གཏན་མེད། མི་མཐུན་ཕྱོགས་
ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་དེར་ཐལ། ཕྱོགས་ཆོས་འཁོར་
ལོར། བྱས་དང་མཉན་བྱ་རྩོད་ལས་བྱུང༌། །ཞེས་གསུངས་པའི་ཕྱིར་ན་མ་ཁྱབ།
༈ གཞན་ཡང་། བྱས་པ་དེ་སྒྲ་རྟག་པར་སྒྲུབ་པའི་མཐུན་ཕྱོགས་ལ་གཏན་
མེད། མི་མཐུན་ཕྱོགས་ལ་རྣམ་གཉིས་པའི་ཕྱོགས་ཆོས་ཅན་གྱི་དེར་ཐལ། དེ་དེ་
སྒྲུབ་ཀྱི་མཐུན་ཕྱོགས་ལ་གཏན་མེད། མི་མཐུན་ཕྱོགས་ལ་ཁྱབ་བྱེད་དུ་འཇུག་
པའི་དེ་མ་ཡིན་པའི་ཕྱིར། འདོད་ན། ཕྱོགས་ཆོས་འཁོར་ལོ་ལས། བྱས་དང་
མཉན་བྱ་ཞེས་གསུངས་པས་སྒྲ་རྟག་པར་སྒྲུབ་པའི་ཕྱོགས་ཆོས་ཅན་གྱི་གཏན་
ཚིགས་སུ་བསྟན་པ་ལས་ལོགས་སུ་རྩོལ་ལས་བྱུང་ཞེས་རྩོལ་བྱུང་དུང་སྒྲ་རྟག་
པར་སྒྲུབ་པའི་མཐུན་ཕྱོགས་ལ་གཏན་མེད། མི་མཐུན་ཕྱོགས་ལ་རྣམ་གཉིས་
པའི་ཕྱོགས་ཆོས་ཅན་གྱི་གཏན་ཚིགས་སུ་བཤད་པ་དེ་མི་འཐད་པར་ཐལ།
བྱས་པ་དེ་ཡང་སྒྲ་རྟག་པར་སྒྲུབ་པའི་མཐུན་ཕྱོགས་ལ་གཏན་མེད། མི་མཐུན་
ཕྱོགས་ལ་རྣམ་གཉིས་པའི་ཕྱོགས་ཆོས་ཅན་གྱི་དེ་( ༡༧༢ན)ཡིན་པའི་ཕྱིར་ན་

མ་ཁྱབ། འདོད་ན། བྱས་པ་དང་ཞེས་པ་ལས། ལོགས་སུ་རྩོལ་ལས་བྱུང༌། ཞེས་
སོགས་སྨོས་པ་མི་འཐད་པར་ཐལ་ལོ། །ཟེར་ན། ཁོ་རང་ལ། གཞལ་བྱ་སྒྲ་རྟག་
པར་སྒྲུབ་པའི་མཐུན་ཕྱོགས་ལ་ཁྱབ་བྱེད། མི་མཐུན་ཕྱོགས་ལ་རྣམ་གཉིས་
པའི་ཕྱོགས་ཅན་གྱི་དེར་ཐལ། དེ་དེ་སྒྲུབ་ཀྱི་དང་པོ་གང་ཞིག །ཕྱི་མ་ཡིན་པའི་
ཕྱིར། འདོད་ན། ཕྱོགས་ཆོས་འཁོར་ལོ་ལས། གཞལ་བྱ་བྱས་དང་ཞེས། གཞལ་
བྱ་སྒྲ་མི་རྟག་པར་སྒྲུབ་པའི་ཕྱོགས་ཆོས་ཅན་གྱི་གཏན་ཚིགས་སུ་བསྟན་པ་
ལས་ལོགས་སུ་མི་རྟག་དང་ཞེས། མི་རྟག་པ་དུང་སྒྲ་རྩོལ་བྱུང་དུ་སྒྲུབ་པའི་
ཕྱོགས་ཆོས་ཅན་གྱི་དེར་བསྟན་པ་མི་འཐད་པར་ཐལ། གཞལ་བྱ་སྒྲ་རྟག་པར་
སྒྲུབ་པའི་མཐུན་ཕྱོགས་ལ་ཁྱབ་བྱེད། མི་མཐུན་ཕྱོགས་ལ་རྣམ་གཉིས་པའི་
ཕྱོགས་ཆོས་ཅན་གྱི་དེ་དང༌། མི་རྟག་པ་དུང་སྒྲ་རྩོལ་བྱུང་དུ་སྒྲུབ་པའི་མཐུན་
ཕྱོགས་ལ་ཁྱབ་བྱེད། མི་མཐུན་ཕྱོགས་ལ་རྣམ་གཉིས་པའི་དེའི་ཕྱིར། ཁྱབ་པ་
ཁས། འདོད་ན། གཞལ་བྱ་ཞེས་པ་ལས་ལོགས་སུ། མི་རྟག་དང་ཞེས་སྨོས་པ་མི་
འཐད་པར་ཐལ་ལོ། །།བྱས་པ་ལ་ཁོ་ན་རེ། མཐུན་ཕྱོགས་ཡིན་ན། ཁྱོད་ཡིན་
དགོས་པར་ཐལ། ཁྱོད་མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་
ཅན་གྱི་གཏན་ཚིགས་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་
པར་ཐལ། སྒྲ་རྟག་པར་སྒྲུབ་པའི་མཐུན་ཕྱོགས་ཡིན་ན། ཞེས་སོགས་ལ་དེའི་
ཕྱིར། འདོད་ན། བྱས་པ་ཆོས་ཅན། དེར་ཐལ། དེའི་ཕྱིར། སྒྲ་མི་རྟག་
( ༡ ༧༢༠)པར་སྒྲུབ་པའི་མཐུན་ཕྱོགས་ལ་དེའི་ཕྱིར་ན་མ་ཁྱབ།
༈ གཞན་ཡང་། བྱས་པ་དེ་མཐུན་ཕྱོགས་ལ་དེར་ཐལ། དེ་དེ་འདྲའི་རྟགས་
སུ་བཀོད་པའི་རྟགས་སྦྱོར་ཡོད་པའི་ཕྱིར་ཏེ། སྒྲ་ཆོས་ཅན། མི་རྟག་སྟེ། བྱས་
པའི་ཕྱིར་ཞེས་པའི་རྟགས་སྦྱོར་དེ་དེ་ཡིན་པའི་ཕྱིར་ཏེ། དེ་བྱས་པ་རྟགས་སུ་
བཀོད་པའི་རྟགས་སྦྱོར་གང་ཞིག །དེ་མཐུན་ཕྱོགས་ལ་དེར་འཇུག་པའི་རྟགས་
སྦྱོར་ཡིན་པའི་ཕྱིར་ན་མ་ཁྱབ་སྟེ། འོ་ན་དུ་བ་ཆོས་ཅན། མཐུན་ཕྱོགས་ལ་ཁྱབ་

བྱེད་དུ་འཇུག་པའི་འབྲས་རྟགས་སུ་ཐལ། དུ་ལྡན་ལ་ལར་དུ་བའི་རྒྱུར་གྱུར་
པའི་མེ་ཡོད་པར་སྒྲུབ་པའི་མཐུན་ཕྱོགས་དེར་འཇུག་པའི་འབྲས་རྟགས་ཡིན་
པའི་ཕྱིར། ཁྱབ་པ་ཁས། འདོད་མི་ནུས་ཏེ། དེ་ལ་རྣམ་གཉིས་སུ་འཇུག་པའི་
འབྲས་རྟགས་ཡིན་པའི་ཕྱིར་ཏེ། འབྲས་རྟགས་ཡིན་པའི་ཕྱིར། ཁྱབ་སྟེ། དེ་
ཕྱིར་འབྲས་རྣམ་གཉིས་སུ་འཇུག །ཅེས་རྣམ་སྒྲ་སྨོས་པ་ལ་དགོས་པ་ཡོད་པའི་
ཕྱིར། ཁ་ཅིག །སྒྲ་ཆོས་ཅན། རྟག་སྟེ། རི་བོང་རྭ་མེད་པ་ཡིན་པའི་ཕྱིར། ཞེས་
བཀོད་པའི་ཚེ་ན་རི་བོང་རྭ་མེད་པ་དེ། མཐུན་ཕྱོགས་ལ་ཁྱབ་བྱེད། མི་མཐུན་
ཕྱོགས་ལ་ཡང་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་དེ་དང་། སྒྲ་ཆོས་
ཅན། རྟག་སྟེ། མཉམ་བྱ་ཡིན་པའི་ཕྱིར། ཞེས་བཀོད་པའི་ཚེ་ན་མཉན་བྱ་དེ།
མཐུན་ཕྱོགས་ལ་ཡང་གཏན་མེད། མི་མཐུན་ཕྱོགས་ལ་ཡང་གཏན་མེད་པའི་
ཕྱོགས་ཆོས་ཅན་གྱི་དེ་ཡིན་ཟེར་ན། དང་པོ་དེ་ཆོས་ཅན། མི་མཐུན་ཕྱོགས་ལ་
ཡོད་པར་ཐལ། ཁྱོད་དེ་ལ་ཁྱབ་བྱེད་དུ་འཇུག་པ་དེའི་ཕྱིར། འདོད་མི་ནུས་ཏེ།
གཞི་གྲུབ་ན་( ༡ ༧༣ན)མཐུན་ཕྱོགས་ཡིན་དགོས་པའི་ཕྱིར། གཞི་གྲུབ་ན། སྒྲ་
གང་ཟག་གི་བདག་མེད་དུ་སྒྲུབ་པའི་དེ་ཡིན་དགོས་པའི་ཕྱིར། ༈ གཞན་ཡང་།
སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་ན། བྱས་པ་འགལ་
རྟགས་ཡིན་པར་ཐལ། རྩ་བའི་དམ་བཅའ་འཐད་པའི་ཕྱིར། འདོད་ན། དེའི་
ཚེ་ན་བྱས་པ་ཆོས་ཅན། མཐུན་ཕྱོགས་ལ་མེད་པར་ཐལ། འགལ་རྟགས་ཡིན་
པའི་ཕྱིར། འདོད་མི་ནུས་ཏེ། སྒྲ་གང་ཟག་གི་བདག་མེད་དུ་སྒྲུབ་པའི་མཐུན་
ཕྱོགས་ལ་ཡོད་པའི་ཕྱིར་ཏེ། ཁྱོད་དང་དེ་སྒྲུབ་ཀྱི་མཐུན་ཕྱོགས་ཀྱི་གཞི་མཐུན་
ཡོད་པའི་ཕྱིར། ཁྱོད་ཡོད་པ་གང་ཞིག །ཁྱོད་དང་དེ་སྒྲུབ་ཀྱི་མཐུན་ཕྱོགས་ཀྱི་
གཞི་མཐུན་ཡོད་པའི་ཕྱིར། ཕྱི་མ་གྲུབ་སྟེ། ཁྱོད་ཁྱོད་རང་གང་ཞིག །ཁྱོད་དེ་
སྒྲུབ་ཀྱི་མཐུན་ཕྱོགས་ཡིན་པའི་ཕྱིར་ཏེ། བདག་མེད་ཡིན་པའི་ཕྱིར། བྱས་པ་ལ་
ཁོ་ན་རེ། མཐུན་ཕྱོགས་ལ་ཡང་ཁྱབ་བྱེད། མི་མཐུན་ཕྱོགས་ལ་ཡང་ཁྱབ་བྱེད་

པའི་ཕྱོགས་ཆོས་ཅན་གྱི་གཏན་ཚིགས་ཡོད་པར་ཐལ། དེ་འདྲའི་གཏན་ཚིགས་
ཀྱི་སྦྱོར་བ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། སྒྲ་ཆོས་ཅན། རྟག་སྟེ། རི་
བོང་རྭ་མེད་པའི་ཕྱིར་ཞེས་པའི་རྟགས་སྦྱོར་དེ་དེ་ཡིན་པའི་ཕྱིར། ཡང་ཁོ་ན་
རེ། མི་མཐུན་ཕྱོགས་ཡོད་པར་ཐལ། སྤང་བྱ་མི་མཐུན་ཕྱོགས་ཡོད་པའི་ཕྱིར་ན་
མ་ཁྱབ། མཚན་གཞི་གཉིས་པ་ལ། དེ་ལྟར་བཀོད་པའི་ཚེ་ན། མཉན་
( ༡༧༣་)བྱ་ཆོས་ཅན། མཐུན་ཕྱོགས་ལ་གཏན་མེད་པའི་ཕྱོགས་ཆོས་ཅན་གྱི་
དེ་མ་ཡིན་པར་ཐལ། མཐུན་ཕྱོགས་ལ་ཡོད་པའི་ཕྱིར་ཏེ། སྒྲ་མི་རྟག་པར་སྒྲུབ་
པའི་དེ་ལ་ཡོད་པའི་ཕྱིར་ཏེ། ཁྱོད་དང་དེ་སྒྲུབ་ཀྱི་དེའི་གཞི་མཐུན་ཡོད་པའི་
ཕྱིར། །
༈ རང་ལུགས་བཞག་པ་ལ། བཤད་བྱའི་ལུང་འགོད་པ་དང་། ལུང་དོན་
བཤད་པ་གཉིས། དང་པོ་ནི། ཕྱོགས་ཆོས་འཁོར་ལོ་ལས། ཕྱོགས་ཆོས་མཐུན་
ཕྱོགས་ཡོད་མེད་དང་། །རྣམ་གཉིས་རེ་རེ་དག་ལ་ཡང་། །རྣམ་གསུམ་མི་མཐུན་
ཕྱོགས་ལ་ཡང་། །ཡོད་མེད་རྣམ་པ་གཉིས་ཕྱིར་རོ། །ཞེས་གསུངས། གཉིས་པ་
ལུང་དོན་བཤད་པ་ནི། དེ་ཡང་ཕྱོགས་ཆོས་མཐུན་ཕྱོགས་ཡོད་མེད་དང་། ཞེས་
་གཞི་ལ་བཀར་ན། ཕྱོགས་ཆོས་ཅན་གྱི་གཏན་ཚིགས་དེ་ལ།
༈ མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་གཏན་
ཚིགས་གཅིག་དང་། མཐུན་ཕྱོགས་ལ་གཏན་མེད་པའི་དེ་གཅིག་དང་། མཐུན་
ཕྱོགས་ལ་རྣམ་གཉིས་པའི་དེ་གཅིག་དང་གསུམ་དུ་ཡོད་པར་བསྟན། རྣམ་
གཉིས་རེ་རེ་དག་ལ་ཡང་རྣམ་གསུམ་ཞེས་པས། དེ་གསུམ་པོ་རེ་རེ་ལ་གསུམ་
གསུམ་ཡོད་པར་བསྟན། མི་མཐུན་ཕྱོགས་ལ་ཡང་། ཡོད་མེད་རྣམ་པ་གཉིས་
ཕྱིར་རོ། །ཞེས་པ་གཞི་ལ་སྦྱར་ན། ཕྱོགས་ཆོས་ཅན་གྱི་གཏན་ཚིགས་དེ་ལ། མི་
མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་ཅན་གྱི་གཏན་ཚིགས་
གཅིག་དང་དེ་ལ་རྣམ་གཉིས་པའི་དེ། དེ་ལ་གཏན་མེད་པའི་དེ་གཅིག་དང་

གསུམ་དུ་ཡོད་པར་བསྟན། དེ་ཡང་དང་པོ་གསུམ་པོ་( ༡༧༤ན)རེ་རེ་ལ་གསུམ་
གསུམ་དུ་ཡོད་པ་ནི། སྒྲ་རྟག་པར་སྒྲུབ་པའི་མཐུན་ཕྱོགས་ལ་ཁྱབ་བྱེད། ། མི་
མཐུན་ཕྱོགས་ལ་ཡང་ཁྱབ་བྱེད་པའི་དེ་གཅིག།སྒྲ་མི་རྟག་པར་སྒྲུབ་པའི་
མཐུན་ཕྱོགས་ལ་ཁྱབ་བྱེད་མི་མཐུན་ཕྱོགས་ལ་གཏན་མེད་པའི་དེ་དང་། དུང་
སྒྲ་རྩོལ་བྱུང་དུ་སྒྲུབ་པའི་མཐུན་ཕྱོགས་ལ་ཁྱབ་བྱེད་མི་མཐུན་ཕྱོགས་ལ་རྣམ་
གཉིས་པའི་དེ་གཅིག་དང་གསུམ། སྒྲ་མི་རྟག་པ་མ་ཡིན་པར་སྒྲུབ་པའི་མཐུན་
ཕྱོགས་ལ་གཏན་མེད་མི་མཐུན་ཕྱོགས་ལ་ཁྱབ་བྱེད་པའི་དེ་གཅིག་དང་། སྒྲ་
མི་རྟག་པར་སྒྲུབ་པའི་མཐུན་ཕྱོགས་ལ་ཡང་གཏན་མེད་མི་མཐུན་ཕྱོགས་ལ་
གཏན་མེད་པའི་མིང་གིས་བཏགས་པའི་ཕྱོགས་ཆོས་ཅན་གྱི་དེ་གཅིག་དང་།
དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་གཏན་མེད་མི་མཐུན་ཕྱོགས་
ལ་རྣམ་གཉིས་པའི་དེ་གཅིག་དང༌། དུང་སྒྲ་རྩོལ་བྱུང་མ་ཡིན་པར་སྒྲུབ་པའི་
མཐུན་ཕྱོགས་ལ་རྣམ་གཉིས། མི་མཐུན་ཕྱོགས་ལ་ཁྱབ་བྱེད་པའི་དེ་གཅིག་
དང་། དུང་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་རྣམ་གཉིས་གཅིག་ཤོས་
ལ་གཏན་མེད་པའི་དི་གཅིག །སྒྲ་རྟག་པར་སྒྲུབ་པའི་མི་མཐུན་ཕྱོགས་ལ་རྣམ་
གཉིས་མཐུན་ཕྱོགས་ལ་ཡང་རྣམ་གཉིས་པའི་དེ་གཅིག་དང་གསུམ་སྟེ། ཕྱོགས་
ཆོས་ཅན་གྱི་དེ་དགུ་ཡོད་ལ། དེ་རྣམས་སོ་སོའི་མཚན་གཞི་ངོས་བཟུང་ན།
དང་པོ་ནི། གཞུང་དུ་གཞལ་བྱ་བཤད་ཀྱང་ཚིག་སྐྱོན་ཅུང་ཟད་ཡོད་པས། རི་
བོང་རྭ་མེད་པ་ལྟ་བུ་ལ་བྱེད། ། གཉིས་པ་ནི། བྱས་པ་ལྟ་བུ་ལ་( ༡༧༤བ)བྱེད།
གསུམ་པ་ནི། མི་རྟག་པ་ལྟ་བུ། བཞི་པ་ནི། བྱས་པ་ལྟ་བུ། ལྔ་པ་ནི། མཉན་བྱ་ལྟ་
བུ། དྲུག་པ་ནི་རྩོལ་བྱུང་ལྟ་བུ། བདུན་པ་ནི། མི་རྟག་པ་ལྟ་བུ། བརྒྱད་པ་ནི།
རྩོལ་བྱུང་ལྟ་བུ། དགུ་པ་ནི། རེག་བྱ་ཅན་མིན་པ་ལྟ་བུ་ལ་བཤད་ཀྱང་དོན་ནི་
མཚོན་བྱ་ལྟ་བུ། དེས་ན་ཕྱོགས་ཆོས་ཅན་གཏན་ཚིགས་དགུ་པོ་དེའི་རྟགས་
རྣམས་ངོས་འཛིན་པར་བྱེད་པ་ལ། ཕྱོགས་ཆོས་འཁོར་ལོ་ལས། གཞལ་བྱ་བྱས་

དང་མི་རྟག་དང༌། །།བྱས་དང་མཉན་བྱ་རྩོལ་ལས་བྱུང༌། །མི་རྟག་རྩོལ་བྱུང་
རེག་མིན་པ། །དེ་དགུ་རྟགས་སུ་འདོད་པར་བྱ། །ཞེས་པ་འདི་བྱུང༌། བསྒྲུབ་
བྱའི་ཆོས་དེ་རྣམས་ངོས་འཛིན་པར་བྱེད་པ་ལ། རྟག་དང་མི་རྟག་རྩོལ་བྱུང་
དང་། །རྟག་དང་རྟག་དང་རྟག་པ་དང༌། །རྩོལ་བྱུང་མིན་དང་མི་རྟག་རྟག །དེ་
དགུ་བསྒྲུབ་བྱའི་ཆོས་སུ་བཟུང༌། །ཞེས་པ་འདི་བྱུང་། དེར་མ་ཟད་ཕྱོགས་ཆོས་
ཅན་གྱི་གཏན་ཚིགས་དགུ་པོ་དེའི་སྦྱོར་བ་རེ་མིག་ཏུ་འགོད་པ་དེའི་ཚེ་རེ་མིག་
གསུམ་སྒྲིགས་གསུམ་བརྩེགས་པའི་དབུས་སུ། ཐུན་མོང་མིན་པའི་མ་ངེས་པའི་
གཏན་ཚིགས་ཀྱི་སྦྱོར་བ་དེ་བཀོད་ལ། སྟེང་འོག་གཉིས་སུ་རྟགས་ཡང་དག་གི་
སྦྱོར་བ་གཉིས་འགོད། ཟུར་བཞིར་དངོས་ཀྱི་མ་ངེས་པའི་སྦྱོར་བ་རེ་འགོད།
ལོགས་གཉིས་སུ་འགལ་རྟགས་ཀྱི་སྦྱོར་བ་གཉིས་འགོད་པ་ཡིན་ནོ། །དེ་ལྟར་
ཡང་ཕྱོགས་ཆོས་འཁོར་ལོ་ལས། སྟེང་འོག་གཉིས་ལ་ཡང་དག་གནས། །ལོགས་
གཉིས་འགལ་བའི་གཏན་ཚིགས་སོ། །ཟུར་བཞིར་( ༡༧༥ན) དངོས་ཀྱི་མ་ངེས་
པ། །དབུས་ན་ཐུན་མོང་མིན་པའོ། །ཞེས་གསུངས། དེས་ན་རྟགས་སུ་བཀོད་པ་
ཡང་ཡིན་མ་གྲུབ་པའི་གཏན་ཚིགས་མ་ཡིན་པ་ཡང་ཡིན་པའི་གཞི་མཐུན་པ་
དེ། ཕྱོགས་ཆོས་ཅན་གྱི་གཏན་ཚིགས་ཀྱི་མཚན་ཉིད་ཡིན་ནོ། །གཞི་ལ་བཀར་
ན། སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན་ཞེས་སོགས་ཀྱི་གཞི་
མཐུན་དེ། དེ་སྒྲུབ་ཀྱི་དེའི་མཚན་ཉིད། སྒྲ་མི་རྟག་པར་སྒྲུབ་པའི་ཕྱོགས་ཆོས་
ཅན་གྱི་གཏན་ཚིགས་ཡང་ཡིན། དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས་སུ་མི་
འཇུག་པ་ཡང་ཡིན། དེ་སྒྲུབ་ཀྱི་མཐུན་ཕྱོགས་ལ་འཇུག་པ་ཡང་ཡིན་པའི་གཞི་
མཐུན་པ་དེ། དེ་སྒྲུབ་ཀྱི་མཐུན་ཕྱོགས་ལ་ཁྱབ་བྱེད་དུ་འཇུག་པའི་ཕྱོགས་ཆོས་
ཅན་གྱི་གཏན་ཚིགས་ཀྱི་མཚན་ཉིད་ཡིན་ནོ། །ངག་དོན་ནི་སློབ་དཔོན་ཕྱོགས་
གླང་གིས། གཙོ་ཆེ་བའི་དབང་དུ་བྱས་ནས། ཕྱོགས་ཆོས་ཅན་གྱི་གཏན་ཚིགས་
དགུར་བསྡུས་ནས་གསུངས་པ་ལ་ཆོས་ཅན། དགོས་པ་ཡོད་དེ། ཕྱོགས་ཆོས་

ཅན་གྱི་གཏན་ཚིགས་ཀྱི་དབྱེ་བ་བདེ་བླག་ཏུ་རྟོགས་པའི་ཆེད་ཡིན་པའི་ཕྱིར།
༈ ཆོས་ཀྱི་ཚིག་ཕྲད་ཐ་དད་པར། །ཞེས་སོགས་ཀྱི་སྐབས་སུ་མཐའ་དཔྱད་
པ་ལ། ཁ་ཅིག་ན་རེ། སྒྲ་མི་རྟག་པ་དེ། སྒྲ་མི་ལྡན་རྣམ་གཅོད་ཀྱི་ཁྱད་པར་དུ་
བྱས་པ་ཡིན་ནོ། །ཟེར་ན། མི་རྟག་པ་དེ་སྒྲས་ཁྱད་པར་དུ་བྱས་པ་ཡིན་པར་
ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་ཤེས་པས་ཁྱད་པར་
དུ་བྱས་པ་ཡིན་པའི་ཕྱིར། མ་གྲུབ་ན་འགལ་ལོ། །ཁ་ཅིག་ན་རེ། ཁྱོད་ཀྱི་རྗེས་
ཐོག་དེ་མ་( ༡༧༥བ)ཐག་ཏུ་ངེས་བཟུང་སྒྲས་ཟིན་ལ་སྦྱར་བའི་སྒོ་ནས་ཁྱད་
གཞི་ལ། ཁྱད་ཆོས་གོ་བར་སྟོན་པའི་མཉན་བྱ་དེ་མི་ལྡན་རྣམ་གཅོད་ཀྱི་སྒྲའི་
མཚན་ཉིད། ཁྱད་གཞིའི་རྗེས་ཐོག་དེ་མ་ཐག་ཏུ་ངེས་བཟུང་སྒྲས་ཟིན་ལ་སྦྱར་
བའི་སྒོ་ནས་ཁྱད་གཞི་ལ་ཁྱད་ཆོས་གོ་བར་སྟོན་པའི་མཉན་བྱ། གཞན་ལྡན་
རྣམ་གཅོད་ཀྱི་སྒྲའི་མཚན་ཉིད། བྱ་བ་སྲིད་པའི་རྗེས་ཐོག་དེ་མ་ཐག་ཏུ་ངེས་
བཟུང་སྒྲས་ཟིན་ལ་སྦྱར་བའི་སྒོ་ནས་ཁྱད་གཞི་ཁྱད་ཆོས་གོ་བར་སྟོན་པའི་
མཉན་བྱ་དེ་མི་སྲིད་རྣམ་གཅོད་ཀྱི་སྒྲའི་མཚནཉིད་ཟེར་ན། དེ་རྣམས་མི་
འཐད་པར་ཐལ། ངེས་བཟུང་སྒྲས་ཟིན་ལ་སྦྱར་བའི་མི་ལྡན་རྣམ་གཅོད་ཀྱི་སྒྲ་
སོགས་གསུམ་ཀ་ཡོད་པའི་ཕྱིར། ནག་པ་འཕོང་སྐྱེན་ཞེས་པའི་སྒྲ་དེ་དང་པོ་
དང་། ནག་སྲིད་གཉིས་ཀྱི་ནང་ནས། སྲིད་སྒྲུབ་འཕོང་སྐྱེན་ཞེས་པའི་སྒྲ་
དེ་གཉིས་པ་དང་། སློབ་དཔོན་མཚོ་སྐྱེས་ཞེས་པའི་སྒྲ་དེ་གསུམ་པ་ཡིན་ཏེ།
དཔེར་ན་ནག་པ་འཕོང་སྐྱེན་པའམ། ཞེས་སོགས་གསུངས་པའི་ཕྱིར། ཁ་ཅིག་
ན་རེ། ཁྱོད་ཀྱི་རྗེས་ཐོག་དེ་མ་ཐག་ཏུ་ངེས་བཟུང་དངོས་སུ་སྦྱར་བའི་སྒོ་ནས་
ཁྱད་གཞི་ལ་ཁྱད་ཆོས་གོ་བར་སྟོན་པའི་མཉན་བྱ་དེ། མི་ལྡན་རྣམ་གཅོད་ཀྱི་
སྒྲའི་མཚན་ཉིད། དེས་ཕྱི་མ་ལ་ཡང་མཚོན་ཟེར་ན། ནག་པ་འཕོང་སྐྱེན་ཞེས་
པའི་ངག་ཆོས་ཅན། ངེས་བཟུང་དངོས་སུ་སྦྱར་བའི་ཚིག་ཏུ་ཐལ། མཚོན་བྱ་
དེའི་ཕྱིར། འདོད་མི་ནུས་ཏེ། དེ་དངོས་སུ་མ་སྦྱར་བའི་ཚིག་ཡིན་པའི་ཕྱིར་ཏེ།

དེ་སྦྱར་མེད་ཀྱང་བརྗོད་འདོད་ལས། །( ༡༧༦ན) ཞེས་གསུངས་པའི་ཕྱིར་ཏེ།
བྱས་པ་ལ་ཁོ་ན་རེ། དེའི་དོན་ནི། ནག་པ་འཕོང་སྐྱེན་ཞེས་པའི་ཚིག་དེ་ངེས་
བཟུང་སྒྲས་ཟིན་ལ་མ་སྦྱར་བའི་ཚིག་ཡིན་ཞེས་པའི་དོན་ཡིན་པའི་ཕྱིར་ཏེ། དེ་
འདྲའི་ཚིག་དེ་ངེས་བཟུང་དངོས་སུ་སྦྱར་བའི་ཚིག་ཡིན་ཏེ། བྱས་ན་མི་རྟག་
ཅེས་པའི་ཚིག་དེ་དེ་དངོས་སུ་སྦྱར་བའི་ཚིག་ཡིན་པའི་ཕྱིར་ཏེ།
དེས་བྱས་པ་མི་རྟག་པ་ཁོ་ན་ལ་ཡོད་པར་དངོས་སུ་བསྟན་པའི་ཕྱིར་ན་མ་
ཁྱབ། རྟགས་གྲུབ་སྟེ། བྱས་ན་མི་རྟག་པས་ཁྱབ། དཔེར་ན། བུམ་པ་བཞིན། སྒྲ་
ཡང་བྱས་ཞེས་པའི་སྒྲུབ་ངག་དེས་བྱས་པ་མི་རྟག་པ་ཁོ་ན་ལ་ཡོད་པར་དངོས་
སུ་བསྟན་པའི་ཕྱིར། ཁ་ཅིག་ན་རེ། བྱས་ན་མི་རྟག་པས་ཁྱབ་ཅེས་པའི་ཚིག་དེ་
ངེས་བཟུང་སྒྲས་ཟིན་ལ་སྦྱར་བའི་ཚིག་ཡིན་ཏེ། བྱས་པ་མི་རྟག་པ་ཡིན་ཞེས་
པའི་ཚིག་དེ། དེ་འདྲའི་ཚིག་ཡིན་པའི་ཕྱིར། དེས་བྱས་པ་མི་རྟག་པ་ཁོ་ནར་
སྒྲས་ཟིན་ལ་བསྟན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། མི་རྟག་པ་ཞེས་
པའི་ཚིག་དེས། མི་རྟག་པ་ཁོ་ན་སྒྲས་ཟིན་ལ་བསྟན་པའི་ཕྱིར། དེས་མི་རྟག་པ་
སྒྲས་ཟིན་ལ་ནི་བསྟན། མི་རྟག་པ་ལས་གཞན་པའི་ཆོས་ཤིག་སྒྲས་ཟིན་ལ་མ་
བསྟན་པའི་ཕྱིར། ཁ་ཅིག་ན་རེ། དེ་སྦྱར་མེད་ཀྱང་བརྗོད་འདོད་ལས། །ཞེས་
པའི་དོན་དུ་བསམས་ནས། ནག་པ་འཕོང་སྐྱེན་ཞེས་པའི་ཚིག་དེ། ངེས་བཟུང་
མ་སྦྱར་བའི་ཚིག་ཡིན་ནོ་ཟེར་ན། དེ་མི་འཐད་པར་ཐལ། ཚིག་དོན་མཐུན་
ཡིན་ན་ངེས་བཟུང་( ༡ ༧༦བ) སྦྱར་བའི་དེ་ཡིན་དགོས་པའི་ཕྱིར་ཏེ། རིགས་
གཏེར་ལས། ཚིག་ཀུན་ངེས་བཟུང་སྙིང་པོ་ཅན། །ཞེས་སོགས་གསུངས་པའི་
ཕྱིར། ཁ་ཅིག །རང་ཉིད་ཆོས་དེ་གཞི་དེ་ལ་མི་ལྡན་པར་རྣམ་པར་བཅད་ནས།
པས་ཁྱབ།
ཆོས་དེ་གཞི་དེ་ལ་ལྡན་ངེས་སུ་སྟོན་པའི་མཉན་བྱ་དེ། རང་ཉིད་ཆོས་དེ་གཞི་
ལ་མི་ལྡན་རྣམ་གཅོད་ཀྱི་སྒྲའི་མཚན་ཉིད།རང་ཉིད་ཆོས་དེ་གཞི་དེ་ལས་
གཞན་ལ་ལྡན་པ་རྣམ་པར་བཅད་ནས། ཆོས་དེ་གཞི་དེ་ལ་ལྡན་ངེས་སུ་བསྟན་

པའི་མཉན་བྱ་དེ། རང་ཉིད་ཆོས་དེ་ལ་གཞན་ལྡན་རྣམ་གཅོད་ཀྱི་དེའི་མཚན་
ཉིད། རང་ཉིད་ཆོས་དེ་གཞི་དེ་ལ་མི་སྲིད་པ་རྣམ་པར་བཅད་ནས། ཆོས་དེ་
གཞི་དེ་ལ་སྲིད་ལྡན་དུ་སྟོན་པའི་མཉན་བྱ་དེ། རང་ཉིད་ཆོས་དེ་གཞི་དེ་ལ་མི་
སྲིད་པའི་རྣམ་གཅོད་ཀྱི་དེའི་མཚན་ཉིད་ཟེར་ན། དང་པོ་ལ། སྒྲ་རྟག་དངོས་
ཡིན་ཞེས་པའི་ངག་ཆོས་ཅན། རང་ཉིད་རྟག་དངོས་སྒྲ་ལ་མི་ལྡན་རྣམ་གཅོད་
ཀྱི་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། སྒྲ་རྟག་དངོས་སུ་སྟོན་
པའི་མཉན་བྱ་ཡིན་པའི་ཕྱིར། འདོད་ན། དེ་ཆོས་ཅན། མི་ལྡན་རྣམ་གཅོད་ཀྱི་
དེར་ཐལ་ལོ། །འདོད་ན། ངག་དོན་མཐུན་དུ་ཐལ་ལོ། །གཉིས་པ་ལ། རྟག་
དངོས་སྒྲ་ལས་གཞན་ལ་མི་ལྡན་པའི་ཞེས་པའི་ངག་ཆོས་ཅན། རང་ཉིད་རྟག་
དངོས་སྒྲ་ལ་གཞན་ལྡན་རྣམ་གཅོད་ཀྱི་དེར་ཐལ། མཚན་ཉིད་དེའི་ཕྱིར་ཏེ།
ཆོས་ཅན་དེའི་ཕྱིར། འདོད་ན། དེ་ཆོས་ཅན། གཞན་ལྡན་རྣམ་གཅོད་ཀྱི་དེར་
ཐལ། འདོད་ན། ངག་དོན་མཐུན་དུ་ཐལ་ལོ། །ཁ་ཅིག །སྔར་གྱི་མཚན་ཉིད་དེ་
( ༡༧༧ན)རྣམས་ཀྱི་སྟེང་དུ་མཉན་བྱ་དོན་མཐུན་སྟོན་པ་ཡིན་ནོ་ཟེར་ན། འོ་ན།
བསྟན་བཅོས་རྣམ་འགྲེལ་ཆོས་ཅན། རང་ཉིད་མི་རྟག་པ་སྒྲ་ལ་མཚོན་བྱ་དེར་
ཐལ། རང་ཉིད་མི་རྟག་པ་སྒྲ་ལ་མི་ལྡན་པ་རྣམ་པར་བཅད་ནས། ཞེས་སོགས་
མཚན་ཉིད་དེའི་ཕྱིར། འདོད་ན། ཁྱོད་དངོས་མིང་དུ་འཇུག་པའི་གཞི་ཡོད་
པར་ཐལ་ལོ། །འདོད་ན། རྟོག་གེའི་ཚིག་དོན་བརྒྱད་པོ་དེ་ཡིན་པར་ཐལ་ལོ། །
བྱས་པ་ལ་ཁོ་ན་རེ། བསྟན་བཅོས་རྣམ་འགྲེལ་ཁོ་རང་གི་ཞེན་པའི་བརྗོད་བྱའི་
དངོས་མིང་ཡིན་ནོ་ཟེར་ན། འོ་ན། དེ་ཁོ་རང་བརྗོད་བྱའི་དངོས་མིང་དུ་ཐལ་
ལོ། །འདོད་ན། རྗོད་བྱེད་ཀྱི་སྒྲ་ཡིན་ན། ཁོ་རང་གི་བརྗོད་བྱའི་དངོས་མིང་
ཡིན་དགོས་པར་ཐལ་ལོ། །བྱས་པ་ལ་ཁོ་ན་རེབསྟན་བཅོས་རྣམ་འགྲེལ་ཆོས་
ཅན། ཁྱོད་དངོས་མིང་དུ་འཇུག་པའི་གཞི་ཡོད་པར་ཐལ། ཁྱོད་དངོས་མིང་
ཡིན་པའི་ཕྱིར་ཏེ། མིང་གང་ཞིག་བཏགས་མིང་མ་ཡིན་པའི་ཕྱིར། དང་པོ་གྲུབ་

སྟེ། ཚིག་ཡིན་པའི་ཕྱིར་ན་མ་ཁྱབ་བོ། །མཚན་ཉིད་རྣམས་ལ་སྐྱོན་འཕེན་པ་ཁ་
ཅིག།སྒྲ་མི་རྟག་པ་ཡིན་ཞེས་པའི་ངག་ཆོས་ཅན། རང་ཉིད་མི་རྟག་པ་སྒྲ་ལ་མི་
ལྡན་པ་རྣམ་པར་གཅོད་པའི་ངག་ཏུ་ཐལ། རང་ཉིད་མི་རྟག་པ་སྒྲ་ལ་མི་ལྡན་
རྣམ་གཅོད་ཀྱི་དེའི་ཕྱིར། འདོད་ན། དེས་མི་རྟག་པ་སྒྲ་ལ་མི་ལྡན་པ་བཅད་
པར་ཐལ་ལོ། །འདོད་ན། དེས་སྒྲ་རྟག་པ་བཅད་པར་ཐལ་ལོ། །འདོད་ན། དེ་སྒྲ་
མི་རྟག་པར་སྒྲུབ་ནུས་ཀྱི་ངག་ཏུ་ཐལ་ལོ། །དེ་སྒྲ་རྟག་པ་གཅོད་ནུས་ཀྱི་དེ་ཡིན་
པའི་ཕྱིར་ན་མ་ཁྱབ་བོ། །ཁོ་( ༡༧༧༠) རང་ལ། སྒྲ་མི་རྟག་པ་ཞེས་པའི་ངག་དེས་
སྒྲ་རྟག་པ་བཅད་པར་ཐལ། ནག་པ་འཕོང་སྐྱེན་ཞེས་པའི་ངག་དེས་ནག་པ་
འཕོང་མི་སྐྱེན་པར་གྲུབ་པ་དེ་བཅད་པའི་ཕྱིར། གང་ཕྱིར་ངག་འབྲས་རྣམ་
གཅོད་ཕྱིར། །དཔེར་ན་ནག་པ་འཕོང་སྐྱེན་པའམ། །ཞེས་གསུངས་པའི་ཕྱིར།
བྱས་པ་ལ་ཁོ་ན་རེ། སྒྲ་མི་རྟག་ཅེས་པའི་ངག་དེས། སྒྲ་རྟག་པ་ལ་གནོད་པར་
ཐལ། དེས་དེ་བཅད་པའི་ཕྱིར་ན་མ་ཁྱབ། འདོད་ན། སྒྲ་མི་རྟག་པར་དམ་
བཅས་པའི་དམ་བཅའ་དེས་དེ་ལ་གནོད་པར་ཐལ་ལོ། །འདོད་ན། དེས་རང་
གི་ཞེན་དོན་གྱི་ལོག་ཕྱོགས་འགྲུབ་པ་ལ་གནོད་པར་ཐལ་ལོ། །འདོད་མི་ནུས་
ཏེ། དེས་རང་གི་ཞེན་དོན་གྱི་ལོག་ཕྱོགས་འགྲུབ་པ་ལ་གེགས་བྱེད་པ་ཙམ་ཡིན་
པའི་ཕྱིར། ཁ་ཅིག །སྒྲ་མི་རྟག་པར་དམ་བཅས་པའི་དམ་བཅའ་དེས་རང་གི་
ཞེན་དོན་གྱི་ལོག་ཕྱོགས་འགྲུབ་པ་ལ་གནོད་པར་ཐལ། དེ་འདྲའི་དམ་བཅའ་
དེ་རྒྱབ་རྟེན་ཚད་མ་དང་བཅས་པའི་དམ་བཅའ་ཡིན་པའི་ཕྱིར་ཏེ། དེ་དག་
གང་ལ་ཚད་མ་ཡོད། །ཅེས་སོགས་གསུངས་པའི་ཕྱིར་ན་མ་ཁྱབ་སྟེ། དེའི་དོན་
ནི། སྒྲ་མི་རྟག་པར་དམ་བཅས་པའི་དམ་བཅའི་ཞེན་དོན་དུ་གྱུར་པའི་སྒྲ་མི་
རྟག་པ་དེས་སྒྲ་རྟག་པར་དམ་བཅས་པའི་དམ་བཅའི་ཞེན་དོན་དུ་གྱུར་པའི་
སྒྲ་རྟག་པ་ལ་གནོད་ཅེས་པའི་དོན་ཡིན་པའི་ཕྱིར། བྱས་པ་ལ་ཁོ་ན་རེ། སྒྲ་མི་
རྟག་པར་ཚད་མས་མ་ངེས་པའི་གང་ཟག་གིས་སྨྲས་པའི་སྒྲ་མི་རྟག་པར་དམ་

བཅས་པའི་དམ་བཅའི་ཞེན་དོན་དུ་གྱུར་པའི་སྒྲ་མི་རྟག་པ་( ༡༧༨ན)དེས།
གང་ཟག་དེས་སྨྲས་པའི་སྒྲ་རྟག་པར་དམ་བཅས་པའི་དམ་བཅའི་ཞེན་དོན་
དུ་གྱུར་པའི་སྒྲ་རྟག་པ་ལ་གནོད་པར་ཐལ། ལུང་དོན་དེའི་ཕྱིར་ན་མ་ཁྱབ།
འདོད་མི་ནུས་ཏེ། དེས་སྨྲས་པའི་སྒྲ་མི་རྟག་པར་དམ་བཅས་པའི་དམ་བཅའ་
དེ་དང་། སྒྲ་རྟག་པར་དམ་བཅས་པའི་དམ་བཅའི་དེ་གཉིས་འགལ་བའི་ནུས་
མཚུངས་ཡིན་པའི་ཕྱིར། ཁྱབ་སྟེ། གནོད་པ་མ་ཡིན་གཉིས་པོ་དག །ཅེས་
གསུངས་པའི་ཕྱིར།
༈ གཉིས་པ་རང་ལུགས་བཞག་པ་ལ། རང་གི་དངོས་མིང་དུ་འཇུག་པའི་
གཞི་ཡོད། མི་རྟག་པ་སྒྲ་ལ་མི་ལྡན་པ་རྣམ་པར་བཅད་ནས། མི་རྟག་པ་སྒྲ་ལ་
ལྡན་ངེས་སུ་སྟོན་པའི་མཉན་བྱ་དོན་མཐུན་དེ། རང་ཉིད་མི་རྟག་པ་སྒྲ་ལ་མི་
ལྡན་རྣམ་གཅོད་ཀྱི་སྒྲ་ཡིན་པའི་མཚན་ཉིད། རང་ཉིད་དངོས་མིང་དུ་འཇུག་
པའི་གཞི་ཡོད། མཉན་བྱ་སྒྲ་ལས་གཞན་ལ་ལྡན་པ་རྣམ་པར་བཅད་ནས།
མཉན་བྱ་སྒྲ་ལ་ལྡན་ངེས་སུ་སྟོན་པར་བྱེད་པའི་མཉན་བྱ་དོན་མཐུན་དེ། རང་
ཉིད་མཉན་བྱ་སྒྲ་ལ་གཞན་ལྡན་རྣམ་གཅོད་ཀྱི་དེ་ཡིན་པའི་མཚན་ཉིད། རང་
ཉིད་དེར་འཇུག་པའི་གཞི་ཡོད།བ་ལ་བེའུ་འབྱུང་བ་མི་སྲིད་པ་རྣམ་པར་
བཅད་ནས། བ་ལ་བེའུ་འབྱུང་བ་སྲིད་ལྡན་དུ་སྟོན་པར་བྱེད་པའི་མཉན་བྱ་
དོན་མཐུན་དེ། རང་ཉིད་བ་ལ་བེའུ་འབྱུང་བ་མི་སྲིད་པ་རྣམ་པར་གཅོད་པའི་
སྒྲ་ཡིན་པའི་མཚན་ཉིད་ཡིན་ནོ། །དེས་ན་མི་ལྡན་རྣམ་གཅོད་ཀྱི་སྒྲ་དེ་ལ་དབྱེ་
ན། ངེས་བཟུང་སྒྲས་ཟིན་ལ་མ་སྦྱར་བའི་མི་ལྡན་རྣམ་གཅོད་( ༡༧༨བ)ཀྱི་དེ་
དང་། དེ་སྒྲས་ཟིན་ལ་སྦྱར་བའི་དེ་གཉིས། དང་པོ་ནི། ནག་པ་འཕོང་སྐྱེན་
ཞེས་པའི་ངག་དེས་ངེས་བཟུང་སྒྲས་ཟིན་ལ་མ་སྦྱར་བའི་སྒོ་ནས། འཕོང་སྐྱེན་
པ་ནག་པ་ལ་མི་ལྡན་པར་རྣམ་པར་བཅད་པའི་སྒྲ་ཡིན། གཉིས་པ་ནི་སྒྲ་མི་
རྟག་པ་ཁོ་ན་ཡིན། ཞེས་པའི་ངག་དེ་དེ་སྒྲས་ཟིན་ལ་སྦྱར་བའི་སྒོ་ནས་མི་རྟག་

པ་སྒྲ་ལ་མི་ལྡན་པ་རྣམ་པར་གཅོད་པའི་དེ་ཡིན་ནོ། །གཞན་ལྡན་རྣམ་གཅོད་
ཀྱི་དེ་ལ་དབྱེ་ན། ངེས་བཟུང་སྒྲས་ཟིན་ལ་མ་སྦྱར་བའི་དེ་དང་། དེ་སྦྱར་བའི་
དེ་གཉིས་སུ་ཡོད། དང་པོ་ནི། ནག་སྲིད་གཉིས་ཀྱི་ནང་ནས། སྲིད་སྒྲུབ་འཕོང་
སྐྱེན་ཞེས་པའི་ངག་དེ། ། ངེས་བཟུང་སྒྲས་ཟིན་ལ་མ་སྦྱར་བའི་སྒོ་ནས་འཕོང་
སྐྱེན་པ་དེ། དེ་གཉིས་ཀྱི་ནང་ནས་སྲིད་སྒྲུབ་ལས་གཞན་ལ་ལྡན་པ་རྣམ་པར་
གཅོད་པའི་སྒྲ་ཡིན། སྒྲ་མཉན་བྱ་ཁོ་ན་ཡིན་ཞེས་པའི་ངག་དེ། དེ་སྒྲས་ཟིན་ལ་
སྦྱར་བའི་སྒོ་ནས་མཉན་བྱ་སྒྲ་ལས་གཞན་ལ་ལྡན་པ་རྣམ་པར་གཅོད་པའི་སྒྲ་
ཡིན་ན། མི་སྲིད་པའི་རྣམ་གཅོད་ཀྱི་སྒྲ་དེ་ལ་ཡང་ངེས་བཟུང་སྒྲས་ཟིན་ལ་མ་
སྦྱར་བའི་དེ་དང་། དེ་སྦྱར་བའི་དེ་གཉིས་སུ་ཡོད། དང་པོ་ནི། སྔོན་པོ་ལ་མཚོ་
སྐྱེས་སྲིད་ཅེས་པའི་ངག་དེ་ངེས་བཟུང་སྒྲས་ཟིན་ལ་མ་སྦྱར་བའི་སྒོ་ནས་མཚོ་
སྐྱེས་སྔོན་པོ་ལ་མི་སྲིད་པ་རྣམ་པར་གཅོད་པའི་སྒྲ་ཡིན་ལ། གཉིས་པ་ནི། བ་ལ་
བེའུ་འབྱུང་བ་སྲིད་པ་ཁོ་ན་ཡིན། ཞེས་པའི་ངག་དེ་དེ་སྒྲས་ཟིན་ལ་སྦྱར་བའི་
སྒོ་ནས་བ་ལ་བེའུ་འབྱུང་བ་མི་སྲིད་པ་རྣམ་པར་གཅོད་པའི་སྒྲ་ཡིན་ནོ། །དེས་
ན་རྣམ་གཅོད་གསུམ་ནི་མི་འགལ་ཏེ། མི་ལྡན་རྣམ་གཅོད་( ༡༧༩ན)ཀྱི་སྒྲ་དང་
མི་སྲིད་པ་རྣམ་གཅོད་ཀྱི་དེ་གང་རུང་ཡིན་ན། མི་ལྡན་རྣམ་གཅོད་ཀྱི་དེ་ཡིན་
དགོས་པའི་ཕྱིར། མི་ལྡན་རྣམ་གཅོད་ཀྱི་སྒྲ་དང་། གཞན་ལྡན་རྣམ་གཅོད་ཀྱི་
སྒྲ་ཡང་མི་འགལ་ཏེ། སྒྲ་ཁོ་ན་མཉན་བྱ་ཡིན་ཞེས་པའི་ངག་དེ་དེ་གཉིས་ཀ་
ཡིན་པའི་ཕྱིར་རོ། །ངག་དོན་ནི། རྣམ་གཅོད་ཀྱི་སྒྲ་དེ་ལ་གསུམ་དུ་ཡོད་དེ། དེ་
ལ་མི་ལྡན་རྣམ་གཅོད། གཞན་ལྡན་རྣམ་གཅོད། མི་སྲིད་རྣམ་གཅོད་ཀྱི་དེ་དང་
གསུམ་དུ་ཡོད་པའི་ཕྱིར་རོ། །
༈ རྩོད་པ་སྤང་བ་ལ། ཁ་ཅིག །སྒྲ་མི་རྟག་ཅེས་པའི་ངག་དེས་མི་རྟག་པ་སྒྲ་
ལ་ལྡན་པར་བསྟན་པར་ཐལ། དེ་འདྲའི་ངག་དེས་མི་རྟག་པ་སྒྲ་ལ་མི་ལྡན་
པར་རྣམ་པར་བཅད་ནས། ་ལ་ལྡན་ངེས་སུ་སྟོན་པའི་མཉན་བྱ་དོན་མཐུན་

ཡིན་པའི་ཕྱིར། རྟགས་ཁས། འདོད་ན། དངོས་པོ་བྱས་པ་ཡིན་ཞེས་པའི་ངག་
དེས། བྱས་པ་དངོས་པོ་ལ་ལྡན་པར་བསྟན་པར་ཐལ་ལོ། །འདོད་ན། དེ་བྱས་
པ་དངོས་པོར་བསྟན་པར་ཐལ་ལོ། །འདོད་ན། དངོས་པོ་བྱས་པར་འཇལ་བའི་
ཚད་མ་དེས་བྱས་པ་དངོས་པོར་རྟོགས་པར་ཐལ། འདོད་པའི་ཕྱིར་ན་མ་ཁྱབ།
དངོས་པོ་བྱས་པར་ཚད་མས་ངེས་པའི་གང་ཟག་ཡིན་ན། བྱས་པ་དངོས་པོར་
ཚད་མས་ངེས་པའི་དེ་ཡིན་དགོས་པར་ཐལ་ལོ། །འདོད་ན། དངོས་པོ་རང་
མཚན་དུ་ཚད་མས་ངེས་པའི་གང་ཟག་ཡིན་ན། རང་མཚན་དངོས་པོ་ཡིན་
པར་ཚད་མས་ངེས་པའི་དེ་ཡིན་དགོས་པར་ཐལ་ལོ། །འདོད་ན། སེམས་ཙམ་
པ་ཆོས་ཅན། དེར་ཐལ། དེའི་ཕྱིར། ( ༡༧༩་) དངོས་པོར་རང་གིས་མཚན་ཉིད་
ཀྱིས་གྲུབ་པར་ཚད་མས་ངེས་པའི་དེའི་ཕྱིར། འདོད་མི་ནུས་ཏེ། སྟོང་ཉིད་རང་
མཚན་དུ་ཁས་ལེན་གྱི་དེའི་ཕྱིར། ཁ་ཅིག །སྒྲ་ཁོ་ན་བྱས་པ་ཁོ་ན་ཡིན་པར་ཐལ།
སྒྲ་ཁོ་ན་བྱས་པ་ཁོ་ན་ཡིན་ཞེས་པའི་ངག་དེ་ངག་དོན་མཐུན་ཡིན་པའི་ཕྱིར་
ཏེ། མི་ལྡན་རྣམ་གཅོད་ཀྱི་སྒྲ་ཡིན་པའི་ཕྱིར། འདོད་ན། སྒྲ་ཁོ་ན་བྱས་པ་ཡིན་
པར་ཐལ་ལོ། །འདོད་ན། ཤ་བ་ཁོ་ན་ཤིང་ཡིན་པར་ཐལ་ལོ། །འདོད་ན། ཤིང་
ཞེས་པའི་ངག་དེ་ཤ་བ་ཁོ་ན་ལ་འཇུག་པར་ཐལ་ལོ། །འདོད་མི་ནུས་ཏེ། ཤ་བ་
ཁོ་ན་ཤིང་མ་ཡིན་ཞེས་པའི་ངག་དེས། ཤིང་ཞེས་པའི་ངག་ཤ་བ་ཁོ་ན་ལ་
འཇུག་པ་བཀག་པའི་ཕྱིར་ཏེ། དཔེར་ན་སྐབས་འགར་ཤིང་ཤ་བ། ཞེས་སོགས་
གསུངས་པའི་ཕྱིར་ན་མ་ཁྱབ།། གཞན་ཡང་། མི་རྟག་པ་ཁོ་ན་ཡོད་པར་ཐལ།
སྒྲ་ཁོ་ན་ཡོད་པའི་ཕྱིར། འདོད་ན། ཤེས་བྱ་མི་རྟག་པ་ཁོ་ན་ལ་ཡོད་པར་ཐལ།
འདོད་པའི་ཕྱིར་ན་མ་ཁྱབ། འདོད་ན། ཤེས་བྱ་སྒྲ་མི་རྟག་པར་སྒྲུབ་པའི་
མཐུན་ཕྱོགས་ཁོ་ན་ལ་ཡོད་པར་ཐལ་ལོ། །འདོད་མི་ནུས་ཏེ། དེ་དེ་སྒྲུབ་ཀྱི་མི་
མཐུན་ཕྱོགས་ལ་ཡང་ཡོད་པའི་ཕྱིར་ཟེར་ན། འོ་ན། མི་རྟག་པ་ཁོ་ན་ཡོད་པར་
ཐལ། སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ཡོད་པའི་ཕྱིར་ཏེ། དེ་སྒྲུབ་

ཀྱི་དེ་ཁོ་ན་ལ་ཡོད་པ་ཡོད་པའི་ཕྱིར། བྱས་པ་དེ་དེ་ཡིན་པའི་ཕྱིར། གཞན་
ཡང་། ནག་སྲིད་གཉིས་ཀྱི་ནང་ནས་ནག་པ་འཕོང་མི་སྐྱེན་པར་ཐལ། དེ་
གཉིས་ཀྱི་ནང་ནས་སྲིད་སྒྲུབ་ཁོ་ན་འཕོང་སྐྱེན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། དེ་གཉིས་( ༡༨་ན) ཀྱི་ནང་ནས་སྲིད་སྒྲུབ་འཕོང་སྐྱེན་ཞེས་པའི་ངག་
དེས། འཕོང་སྐྱེན་པ་དེ་ནག་སྲིད་གཉིས་ཀྱི་ནང་ནས་སྲིད་སྒྲུབ་ཁོ་ན་ལ་ལྡན་
པར་བསྟན་པའི་ཕྱིར་ཏེ། དེས་འཕོང་སྐྱེན་པ་དེ་དེ་གཉིས་ཀྱི་ནང་ནས་སྲིད་
སྒྲུབ་ལས་གཞན་ལ་ལྡན་པ་བཅད་པའི་ཕྱིར་ཏེ། དེ་གཞན་ལྡན་རྣམ་གཅོད་ཀྱི་
སྒྲ་ཡིན་པའི་ཕྱིར། གཞན་ཡང་། མི་རྟག་པ་མེད་པར་ཐལ། རྟག་པ་ཁོ་ན་ཡོད་
པའི་ཕྱིར། ཁྱབ་པ་ཁས། མ་གྲུབ་ན། རྟག་པ་ཁོ་ན་མ་ཡིན་པ་ཆོས་ཅན། ཁྱོད་
ཤེས་བྱའི་བྱེ་བྲག་ཡིན་པར་ཐལ། ཁྱོད་ཁྱོད་རང་མ་ཡིན་པ་གང་ཞིག །ཁྱོད་
ཤེས་བྱ་ཡིན་པའི་ཕྱིར། དང་པོ་མ་གྲུབ་ན། རྟག་པ་ཁོ་ན་མ་ཡིན་པ་ཆོས་ཅན།
དེ་ཁོ་ན་མ་ཡིན་པ་དེ་མ་ཡིན་པར་ཐལ། དེ་ཁོ་ན་ཡིན་པའི་ཕྱིར། མ་གྲུབ་ན།
རྟག་པ་ཁོ་ན་ཆོས་ཅན། ཁྱོད་མ་ཡིན་པ་རྟག་པ་ཁོ་ན་ཡིན་པར་ཐལ། ཁྱོད་མེད་
པའི་ཕྱིར། འདོད་ན། དེ་ཁོ་ན་མ་ཡིན་པ་ཆོས་ཅན། ཁྱོད་མ་ཡིན་ཞིང་ཤེས་བྱ་
ཡིན་པ་དུ་མ་གྲུབ་པར་ཐལ་ལོ། །འདོད་ན། རྟག་པ་ཁོ་ན་ཡིན་ཞིང་ཤེས་བྱ་
ཡིན་པ་དུ་མ་གྲུབ་པར་ཐལ་ལོ། །འདོད་ན། རྟག་པ་ཁོ་ན་ཡོད་པར་ཐལ་ལོ། །
རྒྱུ་ལས་འབྲས་བུ་སྒྲུབ་པས་ན། །ཞེས་སོགས་རྐང་པ་བཞིའི་དོན་ནི། ཕྱོགས་
ཆོས་འཁོར་ལོ་ལས། རང་བཞིན་མ་དམིགས་པའི་རྟགས་ཡང་དག་དངོས་སུ་
མི་སྟོན་པའི་རྒྱུ་མཚན་ཡོད་དེ། རང་བཞིན་མ་དམིགས་པའི་རྟགས་ཡང་དག་
རྣམས་རང་བཞིན་གྱི་རྟགས་ཡང་དག་གི་ནང་དུ་འདུས་པའི་ཕྱིར། དེ་ཡང་
འདུ་བ་ཡིན་ཏེ། རང་བཞིན་མ་( ༡༨་) དམིགས་པའི་རྟགས་ཡང་དག་གི་
རྟགས་ཆོས་འབྲེལ་བ་ཡིན་ན། རང་བཞིན་གྱི་རྟགས་ཡང་དག་གི་རྟགས་
ཀྱི་འབྲེལ་བ་དང་ཆ་མཉམ་དུ་གྱུར་པའི་བདག་གཅིག་གི་འབྲེལ་བ་ཡིན་

དགོས་པའི་ཕྱིར། དེས་ན་བུམ་པ་ཚད་མས་མ་དམིགས་པ་དེ་བུམ་པ་མེད་པའི་
རྣམ་པར་འཇོག་བྱེད་ཀྱི་རྒྱུ་དང་། བུམ་པ་མེད་པ་དེ་བུམ་པ་ཚད་མས་མ་
དམིགས་པའི་རྣམ་པར་བཞག་བྱའི་འབྲས་བུ་ཡིན་པས། བུམ་པ་ཚད་མས་ན་
དམིགས་པའི་རྟགས་ཀྱིས་བུམ་པ་ཚད་མས་མ་དམིགས་པའི་ས་ཕྱོགས་སུ་བུན་
པ་མེད་པར་སྒྲུབ་པའི་གཏན་ཚིགས་དེ། རང་བཞིན་གྱི་གཏན་ཚིགས་ཀྱི་ནང་
དུ་འདུ་བ་ཡིན་ཏེ། བུམ་པ་ཚད་མས་མ་དམིགས་པ་བུམ་པ་མེད་པ་ལ་འབྲེལ་
བའི་འབྲེལ་བ་དེ། བདག་གཅིག་གི་འབྲེལ་བ་ཡིན་པའི་ཕྱིར། དེས་ན་མ་
དམིགས་པའི་རྟགས་ཡང་དག་ཐམས་ཅད་རང་བཞིན་འགལ་དམིགས་ཀྱི་
རྟགས་ཡང་དག །འགལ་འབྲས་དམིགས་པའི་དེ། རྒྱུ་མ་དམིགས་པའི་དེ། རང
བཞིན་མ་དམིགས་པའི་དེ། བཞིར་འདུ་བ་ཡིན་ཏེ། འགལ་དམིགས་ཀྱི་རྟགས་
ཡང་དག་ཐམས་ཅད་དང་པོ་གཉིས་སུ་འདུ། འབྲེལ་ཟླ་མ་དམིགས་པའི་དེ་
ཐམས་ཅད་ཕྱི་མ་གཉིས་སུ་འདུ་བ་ལ་དགོངས་ནས། འགལ་དང་འབྲས་བུ་
དག་གྲུབ་དང་། །ཞེས་སོགས་ཀྱི་སྐབས་སུ་མ་དམིགས་པའི་རྟགས་ཡང་དག་དེ་
ལ་བཞིར་བཤད་པ་ཡིན་པའི་ཕྱིར་རོ།། །།
ཞེས་རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ལེའུ་བཞི་ཀའི་མཐའ་
དཔྱོད་ལུང་དང་རིགས་པའི་བང་མཛོད་ཅེས་བྱ་བ་འདི་ནི། ༧ མཁས་པའི་
དབང་པོ་དགེ་འདུན་བློ་བཟང་གིས་གཙང་བཀྲ་ཤིས་ལྷུན་པོའི་སའི་བྱང་
འདབས། རྣམ་མང་ཐོས་བསམ་གླིང་གི་ཆོས་གྲྭ་ཆེན་པོར་སྦྱར་བའོ། །
ཨོཾ་སྭ་སྟི།( ༡༨༡ན) རླབས་ཆེན་ཚོགས་གཉིས་ཆུ་གཏེར་ཆེ་ལས་འཁྲུངས། །
མི་འཇིགས་རྣམ་བཞིའི་བང་རིམ་མངོན་མཐོ་ཞིང་། །སྟོབས་བཅུའི་དཔལ་
མངའ་ཀུན་མཁྱེན་ས་འཛིན་དབང་། །མཉམ་མེད་ཟས་གཙང་སྲས་པོས་འགྲོ་
འདི་སྐྱོངས། །རྒྱལ་བ་དེས་གསུངས་ལམ་དང་འབྲས་བུའི་ཚུལ། །དྲི་མེད་ལ་
ལུང་དང་རིགས་པས་བྱི་དོར་གྱིས། །གསལ་མཛད་འཛམ་གླིང་རྒྱན་དྲུག་

མཆོག་གཉིས་ཞེས། །གྲགས་སྙན་བ་དན་གཡོ་རྣམས་ཕྱག་གི་ཡུལ། །འཇམ་
དཔལ་རྡོ་རྗེ་རྣོན་པོ་དུས་ཀྱི་མཐར། །བཤེས་གཉེན་གར་གྱི་རྣམ་རོལ་ཙོང་ཁ་
པ། །བརྒྱུད་འཛིན་སྲས་ཀྱི་ཐུ་བོ་རྣམ་གཉིས་དང༌། །དགེ་ལྡན་རིང་ལུགས་སྐྱོང་
རྣམས་གཏན་གྱི་སྐྱབས། །ཕྱོགས་ཀྱི་གླང་པོའི་བཞེད་གཞུང་གནམ་རུའི་རྒྱུད། །
རྩོད་ངག་རིག་པའི་ངར་ལྡན་ཐོག་གི་མདའ།།སྦྱར་ནས་རྒོལ་ངན་སྙིང་ག་
འབིགས་བྱེད་མཁན། ། །དགེ་འདུན་བློ་བཟང་མཚན་ཅན་ཕྱག་གི་ཡུལ། །
བརླངས་པོར་སྤྱོད་པའི་གཞན་གྱིས་ཐུབ་པ་འགས།།གང་གི་ཐུགས་ཕྱུངས་
ཕྱག་གི་ཐོད་ལེ་ཀོར། །ནམ་མཁར་འཕངས་པ་ས་འདིར་འབབས་པའི་ཚེ། །ཞི་
བདེའི་ཏིང་འཛིན་ཚོལ་བར་མངོན་ཕྱོགས་ཀྱང༌། །དེ་ཚེ་འཇམ་དཔལ་གཞོན་
ནུས་མདུན་གྱི་མཁར། །།བྱོན་ནས་བུ་ཡིས་གདུངས་པ་འདི་ཐོངས་ལ། །གཞུང་
འདི་གྱིས་དང་མ་འོངས་དུས་ཞིག་ན། །འགྲོ་ཀུན་མིག་ཏུ་འགྱུར་བར་དབུགས་
དབྱུང་ཞིང་། །ཚུལ་འདིར་བརྟེན་ནས་འཇམ་མགོན་ཡབ་སྲས་ཀྱིས། །རྒྱལ་བའི་
བསྟན་དང་སྟོན་པ་སྐྱོན་མེད་དུ། །ཚད་( ༡༨༡་) མས་བསྒྲུབས་ནས་བཀའ་
དང་དགོངས་འགྲེལ་དོན། །ཇི་བཞིན་འབྱེད་པའི་ལེགས་བཤད་རྣམ་མང་
སྩལ། །གཞུང་མཆོག་ཆུ་གཏེར་དེ་དག་ཟབ་ཅིང་བརླིངས། །དེང་དུས་བློ་དམན་
སྐྱེ་བོས་འཇུག་དཀའ་བས། །ཐལ་ངག་རིགས་པའི་གྲུ་གཟིངས་འདིར་ཞུགས་
ན། ། ཚད་མའི་རིན་ཆེན་གླིང་དུ་བསྒྲོད་པར་ནུས། །འདི་ཡི་དཔེ་རྒྱུན་མདོ་
དབུས་གཙང་སོགས་སུ། །དཀོན་ཕྱིར་ཉམས་ཀྱིས་འཕངས་ནས་ཚུལ་འདི་ཉིད།
བརྐོ་དང་འདྲི་བའི་ཆེད་དུ་དད་རྫས་ཚོགས། །བྱུང་རྣམས་ཆུད་མི་ཟ་ཕྱིར་
ཕྱོགས་འདིར་བཏང་། །རྣམ་དཀར་འདིས་མཚོན་རང་གཞན་ལེགས་བྱས་
མཐུས། །ཕ་མས་ཐོགས་དྲངས་རང་ལ་འབྲེལ་ཐོགས་ཀུན། །དབུས་འགྱུར་ཚལ་
དུ་མི་ཕམ་མགོན་པོ་ཡིས། །རྗེས་བཟུང་བྱང་ཆེན་སྙིང་པོར་འགོད་པར་ཤོག །
བློ་བཟང་གྲགས་སྙན་འབར་བའི་མདོ་སྔགས་བསྟན། འཛིན་མཁས་གདན་

ཆེན་པོ་རྣམ་བཞི་དང་། །ས་ལའི་ལྗོངས་འདིའི་བཤད་སྒྲུབ་སྡེ་ཀུན་ཏུ། །རྣམ་
དག་གཞུང་འདི་དར་ཞིང་རྒྱས་པར་ཤོག།བརྒྱད་ཀྱིས་ལྷག་པའི་བཅུ་ཕྲག་
སྒྲུབ་པའི་སྡེས། །ཡོངས་བསྐོར་མདོ་སྨད་ས་ཡི་རྒྱན་གཅིག་པུ། །ཐོས་བསམ་
ཕྱོགས་ལས་རྣམ་པར་རྒྱལ་བའི་གླིང་།།ཐུགས་མཐུན་ཁྲིམས་གཙང་བཤད་
སྒྲུབ་འཕེལ་བར་ཤོག །གསེར་མདོག་ཅོད་པན་འོད་ཀྱི་ཐུབ་བསྟན་མཁའ། །
མཛེས་བྱེད་དགེ་ལྡན་རིང་ལུགས་སྣང་བ་ཆེས།།གླིང་བཞིའི་རྒུད་མུན་སེལ་
དང་ཆབས་གཅིག་པར། །བཀྲ་ཤིས་དགེ་མཚན་སྟོང་གིས་ཁྱབ་གྱུར་ཅིག ། །
( ༡ ༨༢ན)ཅེས་རྒྱས་པའི་ཚད་མ་རྣམ་འགྲེལ་གྱི་དགོངས་དོན་ཐལ་ངག་གི་སྒོ་
ནས་ཕྱིན་ཅི་མ་ལོག་པར་གཏན་ལ་འབེབས་པར་བྱེད་པའི་ཚུལ་འདི་ཉིད།
ཐར་པ་དང་ཐམས་ཅད་མཁྱེན་པ་ཐོབ་པར་འདོད་པའི་རིགས་པ་སྨྲ་བ་དག་
ལ་ཉེ་བར་མཁོ་ཞིང་བསྟན་པའི་རྒྱུན་ལའང་བསམས་ནས། པར་གྱི་ཆ་རྐྱེན་
ཡོངས་སུ་རྫོགས་པར་སྦྱར་བ་དང་། གཡེར་གཤོང་མཆོག་སྤྲུལ་རིན་པོ་ཆེས་
པར་ཤིང་ལེགས་པར་ཕུལ་ནས། རབ་བྱུང་བཅུ་བཞི་པའི་ནང་ཚན་མྱོས་བྱེད་
ཅེས་པ་ཤིང་མོ་ལུག་གི་ལོར། མདོ་སྨད་རེབ་གོང་དགོན་ཆེན་ཕྱོགས་ཐན ས་
ཅད་ལས་རྣམ་པར་རྒྱལ་བའི་སྡེ་ཆེན་པོར་པར་དུ་བསྒྲུབས་ཤིང་། སླར་ཡང་
གཞུང་འདི་ཉིད་ལ་འཆད་ཉན་གྱི་རྟིང་བསྐུལ་བྱས་སྐབས་ཐམས་ཅད་ཀྱིས་
དད་གུས་རྩེ་གཅིག་པས་འཆད་ཉན་གྱི་རྨང་གཞི་ནས་འཛུགས་པར་མཛད་པ་
ལ་དགའ་བ་དང་སྤྲོ་བ་འཕེལ་བའི་ཁར་འདུས་སྤྱི་ཐུན་མོང་ནས་པར་བྱང་
སྨོན་ཚིག་ཞིག་ཀྱང་དགོས་ཞེས་བསྐུལ་ངོར། པར་བྱང་ཡང་ངེས་མེད་ཕྱོགས་
ཉུལ་གྱི་རྒྱལ་ཁམས་པ་གསེར་ཁང་རི་ཁྲོད་པར་གྲགས་པས་སྦྱར་བའོ།། །།
༈ དེ་ཡང་ཐར་པའི་ས་མཁན་གཅིག་པུ་སྐྱབས་མགོན་གསེར་ཁང་རིན་པོ ་
ཆེ་གང་གི་ཐུགས་བསྐྱེད་སྨོན་ལམ་དུས་བབས་ཀྱི་སྐལ་བཟང་མངོན་དུ་གྱུར་
པ་ལས་ཐུབ་གསུང་མདོ་སྔགས་ཀྱི་ཆོས་ཚུལ་མཐའ་དག་བཤད་སྒྲུབ་ཉམས་

ལེན་གྱི་རིམ་པར་དྲིལ་བའི་ལེགས་བཤད་གདམས་པའི་མཆོད་སྦྱིན་གྱི་སྒོ་
འཕར་ཡངས་པོར་བྱས་ཏེ། བསྟན་པའི་ཡང་སྙིང་དགེ་ལྡན་རང་ལུགས་དྲི་མ་
མེད་པ་སླར་ཡང་འཇམ་མགོན་རྒྱལ་བའི་དབང་པོ་( ༡༨༢བ)བྱོན་པ་བཞིན་
བཀའ་དྲིན་གྱིས་ཁྱབ་པར་མཛད། བྱང་ཕྱོགས་ཡངས་པའི་ནོར་འཛིན་སྤྱི་
དང་། ལྷག་པར་རོང་པོའི་དགོན་ཆེན་ཕྱོགས་ཐམས་ཅད་ལས་རྣམ་པར་རྒྱལ་
བའི་ཆོས་སྡེ་འདིར་ཐོས་བསམ་རྣམ་པར་རྒྱལ་བའི་གླིང་གི་འཆད་ཉན་ལ་
ཐུགས་དགྱེས་ཉམས་ཆེན་པོས། མཁས་པའི་དབང་པོ་རྗེ་རྟ་ནག་པ་ཆེན་པོ་
དགེ་འདུན་བློ་བཟང་གི་གསུང་རྒྱུན་རྣམ་འགྲེལ་མཐའ་དཔྱོད་ཆ་ཚང་པར་དུ་
བསྒྲུབས་སྐབས་མ་དཔེ་གསུམ་ཙམ་ལས་མ་རྙེད་ཅིང་དཔེ་རྣམས་ཡང་མི་
མཐུན་པ་དང་ལྷག་ཆད་ཟློས་སྐྱོན་སོགས་ཀྱི་རིགས་མང་བས་མ་དཔེ་མཐུན་
པ་རྣམས་དང་དོགས་པ་ཆེ་བ་རྣམས་རང་སོར་བཞག །ཅུང་ཟད་བཅོས་
དགོས་པ་རྣམས་རྣམ་བཤད་སོགས་དང་བསྟུན་ནས་བཅོས་པ་འདི་རྣམས་ལ་
ནོར་འཁྲུལ་སོགས་ཀྱི་ཉེས་པ་མཆིས་ན་ལྷ་དང་མཁས་དབང་རྣམས་ལ་བཟོད་
པར་གསོལ་ཞིང་སྙིང་ནས་བཤགས་པར་བྱའོ། །པར་འདིའི་ཞུས་དག་པ་རབ་
འབྱམས་པ་ཚུལ་ཁྲིམས་བཟང་པོ་དང་། དགེ་འདུན་བྱམས་པ། དགེ་བསྐོས་ཡེ་
ཤེས་དོན་གྲུབ། ལས་འཛིན་རབ་འབྱམས་པ་བསྟན་འཛིན་རྒྱ་མཚོ་དང་། དགེ་
འདུན་རྒྱ་མཚོ། བློ་བཟང་ཆོས་གྲགས། པར་རྐོན་དགེ་འདུན་རྒྱ་མཚོ་དང་།
སྙན་གྲགས་རྒྱ་མཚོ། བློ་བཟང་ཆོས་འབྱོར། བསྟན་པ་དར་རྒྱས། ཚུལ་ཁྲིམས་
བཟང་པོ། དགེ་འདུན་རྒྱ་མཚོ། ངག་དབང་བསྟན་འཛིན། ཕུན་ཚོགས་སྟོབས་
ལྡན། ཤེས་རབ་ཕུན་ཚོགས། ཡེ་ཤེས་སྙན་གྲགས། དགེ་འདུན་བསྟན་པ། བློ་
གྲོས་རྒྱ་མཚོ། བློ་བཟང་རབ་རྒྱས། འཇམ་དབྱངས་རྒྱ་མཚོ། བློ་བཟང་བསམ་
འགྲུབ། ཆོས་འཕེལ་རྒྱ་མཚོ། ཡི་གེ་པ་ནི་སྐལ་བཟང་( ༡༨༣ན)སྐྱབས་སོགས་
ལས་བྱེད་རྣམས་ཀྱིས་ཚུལ་འདི་ལ་བརྟེན་ནས་ལེགས་བྱས་རྣམ་དཀར་གྱི་བྱ་

བ་གང་བསགས་ཐམས་ཅད་སྐྱེ་བར་དམ་པའི་མགོན་དང་བཅས་ཏེ། གསུང་
རབ་ཀུན་ལ་ཐོས་བསམ་སྒོམ་གསུམ་ཚུལ་བཞིན་བྱེད་པའི་རྒྱུར་གྱུར་ཅིག །
ཐུབ་བསྟན་འོ་མའི་མཚོ་ཆེན་དཀར་གདངས་ཉམས་མེད་འཁྱིལ་བའི་ངོགས། །
མཁས་མང་ངང་པའི་ཁྱུ་ཡིས་ལུང་རིགས་མགྲིན་རྔ་བརྡུང་བའི་སླད། ། ། རོང་
པོའི་སྡེ་ཆེན་ཆོས་འཁོར་གླིང་ཞེས་སྙན་པ་ལྷ་ལམ་ནས། །སྐལ་བཟང་རྣམ་ཀུན་
འཛད་མེད་ཆོས་སྦྱིན་པར་གྱི་ཆར་འདི་ཕབ། །
ཅེས་པ་འདི་ནི་དམ་པ་ཉིད་ཀྱི་སློབ་བུའི་ཐ་ཤལ་ཤཱཀྱའི་བཙུན་གཟུགས་འཇམ་དབ༵ངས་
སྤྲུལ་མིང་འཛིན་པ་དགེ་འདུན་བསམ་འགྲུབ་རྒྱ་མཚོས་སུག་བྲིས་སུ་བགྱིས་པ་དགེ་ལེགས་
འཕེལ། །།
དེབ་འདིའི་པར་སྐྲུན་གྱི་སྐབས་སུ་མཛོ་མོ་ར་ཀུན་དགའ་རྒྱལ་མཚན་གྱིས་གློག་རྡུལ་མ་
ཡིག་མཁོ་འདོན་གནང་བར་ཐུགས་རྗེ་ཆེ་ཞེས་ཞུའོ། །

༄༅།།(གངས་ཅན་ཁྱད་ནོར་)དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། དབང་གྲགས། ལྷག་པ།
བློ་བཟང་ཆོས་འབྱོར། བློ་བཟང་འཕགས་མཆོག །རྒྱལ་མཚན་བྱམས་པ།
བསྟན་འཛིན་འཕྲིན་ལས། ཚེ་བརྟན་རྡོ་རྗེ། བློ་བཟང་དམ་ཆོས།
བློ་བཟང་མཁྱེན་རབ། ཕུན་ཚོགས་ཚོགས་གཉིས། བྱམས་པ་རབ་འབྱམས།
ལྷག་པ་ཚེ་རིང་། བློ་བཟང་འཇིགས་མེད། བུ་ཆུང་། འཕྲིན་ལས།
ཡེ་ཤེས། བསྟན་འཛིན་ཤེས་རབ། བསམ་གྲུབ། སྐལ་ལྡན།
བསོད་ནམས་རྡོ་རྗེ། བཀྲ་ཤིས། རྡོ་རྗེ་མཚོ། ཚེ་རིང་ཆོས་སྒྲོན།
ལྷ་སྐྱིད། བསོད་ནམས་དབྱངས་ཅན། ལྷག་པ་སྒྲོལ་མ། བཀྲ་གཡང༌།
བྱམས་པ་ཆོས་སྒྲོན། སྐལ་བཟང་ལྷ་མོ། བདེ་སྐྱིད་སྒྲོལ་དཀར
སྒྲོལ་མ་ལྷ་འཛོམས། ཚེ་དབང་སྐལ་བཟང་། ཚེ་དབང་གཡུ་སྒྲོན་

རྟ་ནག་རྣམ་འགྲེལ།
བསྡུ་སྒྲིག་པ། སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས་
དེབ་ཚད། 
དཔར་ཤོག 4༣75
པར་འདེབས་ཚན་པ། ལྷ་ས་མིང་ཤིན་པར་འདེབས་ཚད་ཡོད་ཀུང་སི།
པར་གཞི། 2016 ལོའི་ཟླ་6 པར་པར་བཏབ།
པར་གྲངས། 00
ནང་ཁུལ་དཔེ་རྟགས། ZXCZZD2016NBZL41H
དཔེ་སྐྲུན་ཚན་པ། བོད་རང་སྐྱོང་ལྗོངས་དཔེ་མཛོད་ཁང་།

གངས་ཅན་ཁྱད་ནོར་དཔེ་ཚོགས།
པོད་ཕྲེང་བཞི་བརྒྱ་གྱ་བདུན།
