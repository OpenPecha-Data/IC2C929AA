༄༅། །རྟ་ནག་རྣམ་འགྲེལ།
༼སྨད་ཆ༽ 
མཛད་པ་པོ། རྗེ་རྟ་ནག་དགེ་འདུན་བློ་བཟང༌།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

༄༅། །རྟ་ནག་རྣམ་འགྲེལ།
༼སྟོད་ཆ༽
མཛད་པ་པོ། རྗེ་རྟ་ནག་དགེ་འདུན་བློ་བཟང་།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

དཀར་ཆག
༼ཀ༽
ཀླད་ཀྱི་དོན་བཤད་པ།
རྩ་བའི་མཆོད་བརྗོད་ཀྱི་དོན་བཤད་པ།
གཞན་ལུགས་དགག་པ་ལ་གཞི་བདེན་གཉིས་ཀྱི་རྣམ་གཞག་ལ་དཔྱད་པ། ..............................................(2)
ལམ་ཐ བ ས་ཤེས་ཀྱི་རྣམ་གཞག་དཔྱད་པ།..................................................................................(19)
འབྲས་བུ་སྐུ་གསུམ་སོགས་ཀྱི་རྣམ་གཞག་ལ་དཔྱད་པ།......................................................................(20)
རང་ལུགས་བཞག་པ་ལ་གཞུང་སྤྱིའི་འཕྲོས་ཚུལ་བཤད་པ།.................................................................(24)
མཆོད་བརྗོད་ཀྱི་དོན་ལ་ཤཱཀྱ་བློ་དང་ཐར་ལམ་གསལ་བྱེད་ཀྱི་ལུགས་བཤད་པ།........................................(31)
རྩོམ་པར་དམ་བཅའི་གཞུང་དོན་བཤད་པ།
གཞུང་གི་འཕྲོ་ཚུལ་དང་དགོས་སོགས་ཆོས་བཞི་བཤད་པ།...................................................................(45)
རང་དོན་ལེའུའི་ལུས་རྣམ་གཞག་བཤད་པ།
གཞུང་གི་འཕྲོས་ཚུལ་དང་མཐའ་དཔྱད་པ།......................................................................................(55)
ཕྱོགས་སྒྲའི་རྣམ་གཞག་ལ་དཔྱད་པ།...............................................................................................(87)
རང་ལུགས་ཀྱི་རྟགས་ཡང་དག་གི་མཚན་ཉིད་སོགས་བཤད་པ།...............................................................(91)
འབྲས་རྟགས་ཀྱི་གཞུང་གི་འཕྲོས་ཚུལ་དང་མཐའ་དཔྱད་པ།...................................................................(100)
རང་ལུགས་ཀྱི་འབྲས་རྟགས་ཀྱི་ངོ་བོ་སོགས་བཤད་པ། ..........................................................................(127)
རང་བཞིན་རྟགས་ཀྱི་གཞུང་གི་འཕྲོས་ཚུལ་སོགས་བཤད་པ།.....................................................................(130)
མི་སྣང་བའི་རྟགས་ཀྱི་འཕྲོས་ཚུལ་དང་མཐའ་དཔྱད་པ།.......................................................................... (136)
མི་སྣང་བའི་རྟགས་ཀྱི་རང་ལུགས་དང་རྩོད་སྤོང་བཤད་པ།........................................................................(147)
རྒྱུ་ཚོགས་པ་ལས་འབྲས་བུ་འབྱུང་རུང་དཔོག་པ་རྟགས་སུ་འཐད་ཚུལ།.........................................................(152)
ལྷག་ལྡན་གྱི་འཕྲོས་ཚུལ་དང་མ་ངེས་པའི་རྟགས་ཀྱི་རྣམ་གཞག་བཤད།..........................................................(160)
ཚུལ་གསུམ་ངེས་བྱེད་ཀྱི་ཚད་མ་རྒྱས་པར་བཤད་པ།
མདོར་བསྟན་རྒྱས་བཤད་ཀྱི་འཕྲོས་ཚུལ་དང་ཉེ་འཕྲོས་བཤད་པ།.................................................................(174)

མ་མཐོང་ཙམ་གྱི་ལྡོག་ཁྱབ་འདོད་པ་ལ་ལུང་འགལ་སོགས་ཀྱི་
གནོད་པ་སྟོན་ཚུལ་བཤད་པ།..............................................................................................................(177)
ལྟར་སྣང་ཡང་དག་ཡིན་པ་བཅད་ཕྱིར་ངེས་པ་སྨྲོས་ཚུལ་ལ་དཔྱད་པ།............................................................( 182)
ཚུལ་གསུམ་སོ་སོའི་ངོ་བོ་ལ་མཐའ་དཔྱད་པ།...........................................................................................(187)
རང་ལུགས་ཀྱི་ཚུལ་གསུམ་སོ་སོའི་ངོ་བོ་དང་ཆོས་ཅན་སྐྱོན་མེད་ཀྱི་
རྣམ་གཞག་སོགས་བཤད་པ།...............................................................................................................( 194 )
ལུང་འགལ་བཞི་པའི་ཅི་རིགས་པའི་དཔེ་དོན་སྦྱོར་ཚུལ། ...............................................................................(200)
མཉན་བྱ་སྒྲ་མི་རྟག་པར་བསྒྲུབ་པའི་རྟགས་ཡང་དག་ཡིན་མིན་དཔྱད་པ།...........................................................(210)
སྣང་རུང་གི་འབྲེལ་ཟླ་མ་དམིགས་པའི་རྟགས་བ ཤད་པ།......................................................................(216)
རང་བཞིན་རྟགས་ཀྱི་ཕྱོགས་ཆོས་མ་གྲུབ་པའི་རྩོད་སྤོང་བཤད་པ།.....................................................................(238)
སེལ་འཇུག་དང་སྒྲུབ་འཇུག་གི་རྣམ་གཞག་བཤད་པ།......................................................................................(24)
ངེས་ཤེས་དང་བསལ་བྱ་སྒྲོ་འདོགས་གཉིས་གནོད་བྱ་གནོད་བྱེད་དུ་
གྱུར་ཚུལ་བཤད་པ།................................................................................................................................ ( 25! )
ཁྱད་པར་གཞན་སྤོང་མི་སྤོང་གི་སྒྲའི་ཁྱད་པར་བཤད་པ།....................................................................................(25)
གཞན་སེལ་གྱི་འཕྲོས་ཚུལ་དང་མཐའ་དཔྱད་པ།................................................................................................(26)
རང་ལུགས་ཀྱི་གཞན་སེལ་གྱི་ངོ་བོ་སོགས་བཤད་པ།........................................................................................(29)
རང་བཞིན་རྟགས་ཀྱི་དབྱེ་བ་བཤད་པ།.............................................................................................................(30)
མ་གྲུབ་པའི་རྟགས་བཤད་པ།.........................................................................................................................(301)
སྒྲུབ་རྟགས་ཀྱི་འབྲེལ་པ་ངེས་བྱེད་ཀྱི་དོན་བསྡུའི་སྦྱོར་འགོད་སོགས་ལ་དཔྱད་པ། .........................................................(30༩ )
ཡིད་ཆེས་ཀྱི་ལུང་དཔྱད་པ་གསུམ་གྱིས་དག་ཚད་བཤད་པ།......................................................................................(30 )
མཐུན་ཕྱོགས་དང་མི་མཐུན་ཕྱོགས་བ ཤད་པ།.....................................................................................................(31 )
༼ཁ༽
ཚད་མར་གྲུབ་པའི་ལེའུའི་མཐའ་དཔྱོད།.............................................................................................................(317)
ཚད་མ་མདོ་ལས་གསུངས་ཚུལ་བཀོད་པ། བསྟན་བཅོས་འདིར་འགྲེལ་ཚུལ་བཤད་པ།
གཞུང་གི་སྤྱི་འཕྲོས་དང་ཉེ་འཕྲོས་བཤད་པ།........................................................................................................(32( )

འདྲ་ཡུལ་ཚད་མའི་ངོ་བོ་སོགས་ལ་མཐའ་དཔྱད་པ།.....................................................................................................(327)
རང་ལུགས་ཀྱི་བློའི་རྣམ་གཞག་སྤྱིར་བཤད་པ།.............................................................................................................(341)
ཚད་མ་དང་མི་བསླུ་བའི་དོན་བྱེ་བྲག་ཏུ་བཤད་པ།........................................................................................................(344)
བཅད་ཤེས་ཀྱི་ངོ་བོ་ལ་མཐའ་དཔྱད་དང་རང་ལུགས་བཞག་པ།........................................................................................(352)
རང་ངེས་དང་གཞན་ངེས་ཀྱི་རྣམ་གཞག །
གཞུང་གི་འཕྲོས་ཚུལ་དང་མཐའ་དཔྱད།.....................................................................................................................(360)
རང་ལུགས་དང་རྩོད་སྤོང་བཤད་པ།................................................................................................,.........................(378)
མཚོན་བྱ་དོན་གྱི་ཚད་མའི་སྐྱེས་བུ་ངོས་བཟུང་བ།.........................................................................................................(381)
འབྲས་མཚུངས་ཀྱི་ལྟག་ཆོད་བཤད་པ།.......................................................................................................................(382)
རྟག་པ་རང་བྱུང་གི་དབང་ཕྱུག་འཇིག་རྟེན་གྱི་བྱེད་པོར་འགོག་ཚུལ།................................................................................. (388)
ལུགས་བྱུང་གི་སྒོ་ནས་ཐུབ་པ་ཚད་མར་སྒྲུབ་ཚུལ།
རྒྱུ་བསམ་སྦྱོར་གཉིས་ལས་འབྲས་བུ་དོན་གཉིས་གྲུབ་ཚུལ།............................................................................................(396)
སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་བཤད་པ།...............................................................................................................(405)
དགྲ་བཅོམ་ཐ་མའི་སེམས་ཡོད་མེད་ལ་དཔྱད་པ།........................................................................................................·(409)
ལྡོག་བྱེད་ཀྱི་རྒྱུ་ཁྱད་པར་ཅན་ངོས་བཟུང་བ།.............................................................................................................(412)
རིགས་བརྗོད་དང་ཚོགས་བརྗོད་ཀྱི་སྒྲའི་ཁྱད་པར་བཤད་པ།...........................................................................................(414)
ཚད་མ་མདོའི་མཆོད་བརྗོད་ལུགས་ལྡོག་གི་སྒོ་ནས་བཤད་པ།
གཞུང་གི་སྤྱི་འཕྲོས་དང་རྣམ་གཞག་ལ་མཐའ་དཔྱད་པ།................................................................................................(418)
རང་ལུགས་ཀྱི་བདེན་བཞིའི་རྣམ་གཞག་བཤད་པ།.......................................................................................................(125)

༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ལེའུ་དང་པོའི་
མཐའ་དཔྱོད་མཁས་པའི་དབང་པོ་རྗེ་རྟ་ནག་པ་
དགེ་འདུན་བློ་བཟང་གི་གསུང་རྒྱུན་
དྲི་མ་མེད་པ་བཞུགས་སོ། །
༈ རྗེ་བཙུན་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་
དམིགས་པ་མེད་པའི་ཐུགས་རྗེ་ཆེན་པོ་དང་ལྡན་པ་རྣམས་དང་། ནམ་ཡང་
བསླུ་བ་མེད་པའི་སྐྱབས་གནས་དཀོན་མཆོག་རིན་པོ་ཆེ་རྣམ་པ་གསུམ་དང་།
དུས་གསུམ་གྱི་སངས་རྒྱས་སྲས་དང་བཅས་པ་རྣམས་ལ་ཕྱག་འཚལ་ཞིང་
སྐྱབས་སུ་མཆིའོ། བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་
རྗེས་སུ་བཟུང་དུ་གསོལ། གྲངས་མེད་གསུམ་དུ་ཚད་མའི་ལམ་བསྒོམས་པས། །
མཁྱེན་གསུམ་རྣམ་དག་ཚད་མའི་སྤྱན་ཐོབ་ཅིང༌། །རིགས་ཅན་གསུམ་ལ་ཚད་
མའི་ལམ་སྟོན་པ། །ཐུབ་དབང་ཚད་མའི་མཆོག་ལ་ཕྱག་འཚལ་ལོ། །གསུང་གི་
དབང་ཕྱུག་རབ་མཛེས་གཞོན་ནུའི་སྐུ། །སྟོན་ཀའི་མཁའ་ལྟར་དག་པའི་རལ་
གྲི་དང་། །( ༢ན) རྒྱལ་བའི་ཆོས་མཛོད་པུ་ཏི་འཛིན་མཛད་པ། །བློ་གཏེར་མི་
ཟད་འཇམ་པའི་དབྱངས་ལ་འདུད། །ཕུལ་དུ་བྱུང་བའི་བློ་གྲོས་སྟོབས་ཀྱིས་
བཙུན། །རྨད་དུ་བྱུང་བའི་ཡོན་ཏན་ཁུར་གྱིས་བརྗིད། །ལོག་སྨྲ་འདམ་བུའི་
ཚལ་རབ་འཇོམས་མཛད་པ། །ཕྱོགས་ཀྱི་གླང་པོའི་ཞབས་ལ་ཕྱག་འཚལ་ལོ། །
ཆོས་ཀྱི་རིགས་པས་ཆོས་མིན་ཕམ་མཛད་ཅིང༌། །གྲགས་པའི་སྒྲ་ཆེན་འཇིག་
རྟེན་གསུམ་ན་གྲགས། ། སྨྲ་ངན་མུན་འཇོམས་སྨྲ་བའི་ཉི་མ་མཆོག །ཆོས་ཀྱི་
གྲགས་པའི་ཞབས་ལ་འཚལ་ལོ། །སྡེ་བདུན་མཛད་པའི་ཚད་མའི་དགོངས་
དོན་ཡོངས་རྫོགས་པ། །དྲི་མེད་རིགས་པའི་སྤྱན་གྱིས་ལེགས་གཟིགས་ནས། །

གཞུང་དེ་གདམས་པའི་མཆོག་ཏུ་འདོམས་མཛད་པ། །སྨྲ་བའི་ཉི་མ་ཙོང་ཁ་པ་
ལ་འདུད། །མགོན་( ༢བ) དེའི་ཆོས་ཀྱི་ཅོད་པན་དྲི་མ་མེད། །གང་གི་དབུ་ལ་
རྣམ་པར་བཅིངས་པ་ལས། །ཐུབ་དབང་བསྟན་པའི་བདག་པོར་མངའ་གསོལ་
བ། །རྒྱལ་ཚབ་དམ་པ་དར་མའི་ཞབས་ལ་འདུད། །ཆོས་ཀྱི་གྲགས་པའི་རིང་
ལུགས་བླ་ན་མེད། །ཁྱོད་ཀྱི་ཕྱོགས་འདིར་རྒྱས་པར་བྱེད་ནུས་ཞེས། །རྒྱལ་བ་
གཉིས་པའི་ལུང་བསྟན་བརྙེས་གྱུར་པ། །བསྟན་པའི་བདག་པོ་དགེ་འདུན་
གྲུབ་ལ་འདུད། །ལུང་རྟོགས་ཆོས་ཀྱི་རྒྱལ་མཚན་འཛིན་པའི་མཆོག །ལེགས་
བཤད་འབྱོར་བའི་དགའ་སྟོན་ཕྱོགས་བཅུར་འགྱེད། །དཔལ་ལྡན་མཁས་མང་
དབུས་ན་མངོན་པར་མཐོ། །ཡོངས་འཛིན་བཟང་པོའི་ཞབས་ལ་ཕྱག་འཚལ་
ལོ། །དམ་ཆོས་འཛིན་པའི་སྨོན་ལམ་མཐུ་གྲུབ་པས། །ཞིང་འདིར་འཆད་རྩོད་
རྩོམ་པའི་བྱ་བ་ཡིས། །ཐུབ་པའི་བསྟན་པ་ཕྱོགས་བཅུར་སྤེལ་བ་ལ། །བྱང་
ཕྱོགས་མཁས་པའི་ཁྲོད་ན་ལྷམ་མེ་བ། །འཇམ་དབྱངས་སྤྲུལ་པ་བློ་བཟང་
བཤེས་གཉེན་དང་། །རྗེ་བཙུན་ཆེན་པོ་ཆོས་ཀྱི་རྒྱལ་མཚན་དང་། །མཁས་པའི་
དབང་པོ་བྱམས་པ་བཀྲ་ཤིས་སོགས། །བཀའ་དྲིན་ཅན་གྱི་ཡོངས་འཛིན་
རྣམས་ལ་འདུད། །རྒྱལ་དང་རྒྱལ་སྲས་རང་རྒྱལ་སློབ་མའི་ཚོགས། །དངོས་
སྟོབས་རིགས་པས་སྒྲུབ་བྱེད་གྲགས་པའི་གཞུང་། །རྣམ་འགྲེལ་ལེགས་པར་
བཤད་པའི་གཏེར་ཆེན་པོ། །རྒྱལ་ཚབ་དར་མའི་ལུགས་བཞིན་དབྱེ་བར་བྱ། །
༈ རྟོག་པའི་དྲ་བ་རྣམས་བསལ་ཅིང༌། །ཟབ་ཅིང་རྒྱ་ཆེའི་( ༣ན) སྐུ་མངའ་
བ། །ཀུན་ཏུ་བཟང་པོའི་འོད་ཟེར་དག །ཀུན་ནས་འཕྲོ་ལ་ཕྱག་འཚལ་ལོ། །
ཞེས་པའི་སྐབས་སུ། གཞན་ལུགས་དགག་པ། རང་ལུགས་བཞག་པ་གཉིས།
དང་པོ་ལ། གཞི་བདེན་པ་གཉིས་ཀྱི་རྣམ་བཞག །ལམ་ཐབས་ཤེས་གཉིས་ཀྱི་
རྣམ་བཞག །འབྲས་བུ་སྐུ་གསུམ་གྱི་རྣམ་བཞག །གཞུང་འདི་གྲུབ་མཐའ་སྨྲ་བ་
གང་གི་དབང་དུ་བྱས་པ། བསྟན་བཅོས་ལུས་ཀྱི་རྣམ་བཞག་བཤད་པ་དང་ལྔ།

དང་པོ་ལ་ཁ་ཅིག་ན་རེ། · རིགས་པས་དཔྱད་བཟོད་དུ་གྲུབ་པའི་ཆོས་དོན་དམ་
བདེན་པའི་མཚན་ཉིད་ཟེར་ན། །བུམ་པ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། ཁྱབ་པ་ཁས། མ་གྲུབ་ན། དེར་ཐལ་རིགས་པས་བཙལ་
བའི་ཚེ་ན་རྙེད་པའི་ཆོས་ཡིན་པའི་ཕྱིར་ཏེ། བཏགས་དོན་བཙལ་བའི་ཚེ་ན་
རྙེད་པའི་ཆོས་ཡིན་པའི་ཕྱིར་ཏེ། མིང་གི་ཐ་སྙད་ཀྱི་དབང་ཙམ་གྱིས་བཞག་པ་
མ་ཡིན་པར་རང་ངོས་ནས་གྲུབ་པའི་ཆོས་ཡིན་པའི་ཕྱིར། དེ་ལྟར་བྱས་པ་ལ་
ཁོ་ན་རེ། གང་ཟག་ཆོས་ཅན། བཏགས་དོན་བཙལ་བའི་ཚེ་ན་རྙེད་པའི་ཆོས་
སུ་ཐལ། མིང་གི་ཐ་སྙད་བཏགས་པས་བཏགས་དོན་བཙལ་བའི་ཚེ་ན་རྙེད་
པའི་ཆོས་ཡིན་པའི་ཕྱིར། འདོད་བྱས་པ་ལ། དེ་ཆོས་ཅན། རང་གི་ཕུང་པོ་ལ་
བཏགས་པའི་བཏགས་དོན་བཙལ་བའི་ཚེ་ན་རྙེད་པའི་ཆོས་སུ་ཐལ། འདོད་
པ་གང་ཞིག་ཁྱོད་ཀྱི་ཕུང་པོ་ལྔ་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ།
གང་ཟག་གི་ཕུང་པོ་ལྔ་ཚོགས་ཙམ་དེ་ཡང་གང་ཟག་མིན། གང་ཟག་གི་ཕུང་
( ༣བ)པོ་ལྔ་རེ་རེ་བ་ཡང་གང་ཟག་མིན།གང་ཟག་དེ་དེའི་ཕུང་པོ་ལྔ་ལས་
དོན་གཞན་དུ་མ་གྲུབ་པའི་ཕྱིར་ཏེ། གང་ཟག་དང་དེའི་ཕུང་པོ་ལྔ་པོ་རང་
བཞིན་གྱི་ངོ་བོ་གཅིག་ཡིན་པའི་ཕྱིར་ཏེ། གང་ཟག་དང་གང་ཟག་གི་ཕུང་པོ་
གཉིས་རང་བཞིན་གྱིས་གྲུབ་པའི་ངོ་བོ་གཅིག་ཡིན་པའི་ཕྱིར་ཏེ། སེམས་ཙམ་
པས་དེ་ལྟར་ཁས་བླངས་པ་ལ། ཐལ་འགྱུར་བས་དེ་གཉིས་གཅིག་ཏུ་ཐལ་བ་
སོགས་ཀྱིས་སྐྱོན་འཕེན་པའི་ཕྱིར་ཟེར་ན། གང་ཟག་བཏགས་དོན་བཙལ་བའི་
ཚེ་ན་མི་རྙེད་པ་དེ། གང་ཟག་གི་བདག་མེད་ཕྲ་མོ་ཡིན་པར་ཐལ། གང་ཟག་
བཏགས་དོན་བཙལ་བའི་ཚེ་ན་མི་རྙེད་པའི་ཕྱིར། འདོད་ན།གང་ཟག་རང་གི་
ཕུང་པོ་ལ་བཏགས་པའི་དོན་བཙལ་བའི་ཚེ་ན་མི་རྙེད་པ་དེ། གང་ཟག་གི་
བདག་མེད་ཕྲ་མོ་ཡིན་པར་ཐལ། འདོད་པའི་ཕྱིར། འདོད་ན་གང་ཟག་གི་ཕུང་
པོ་ལྔ་ཚོགས་ཙམ་ཡང་གང་ཟག་མིན། དེ་རེ་རེ་ཡང་གང་ཟག་མིན། དེ་དེ་ལས་

དོན་གཞན་དུའང་མ་གྲུབ་པ་དེ་གང་ཟག་གི་བདག་མེད་ཕྲ་མོ་ཡིན་པར་ཐལ།
འདོད་པའི་ཕྱིར། འདོད་ན། དེ་ཚོགས་ཙམ་པ་གང་ཟག་ཏུ་འཛིན་པའི་རྟོག་པ་
ལ་སོགས་པ་གང་ཟག་གི་བདག་འཛིན་ཕྲ་མོ་ཡིན་པར་ཐལ། འདོད་པའི་ཕྱིར།
གཞན་ཡང་། གང་ཟག་ཐ་སྙད་བཙལ་བའི་ཚེ་ན་རྙེད་པར་ཐལ། གང་ཟག་ཐ་
སྙད་པའི་ཚད་མས་བཙལ་བའི་ཚེ་ན་རྙེད་པའི་ཕྱིར། དེའི་ཆོས་ཉིད་དེ་མཐར་
ཐུག་དཔྱོད་བྱེད་ཀྱི་ཚད་མས་བཙལ་བའི་ཚེ་ན་རྙེད་པའི་ཕྱིར་ཏེ། དེས་བཙལ་
བའི་ཚེ་ན་རྙེད་པའི་ཆོས་ཉིད་ཡོད་པའི་ཕྱིར་ཏེ། བདེན་པར་( ༤ན)གྲུབ་པའི་
ཆོས་ཉིད་ཡོད་པའི་ཕྱིར། ཁ་ཅིག །གང་ཟག་རང་གི་ཕུང་པོ་ལ་བཏགས་པའི་
བཏགས་དོན་བཙལ་བའི་ཚེ་ན་རྙེད་དེ། གང་ཟག་གི་རྒྱུད་ཀྱི་ཡིད་ཀྱི་རྣམ་པར་
ཤེས་པ་གང་ཟག་ཡིན་པའི་ཕྱིར།། ཟེར་ན། དེ་རང་སྐྱ་ཐུབ་པའི་རྫས་ཡོད་དུ་
འཛིན་པའི་རྟོག་པ་དེ། གང་ཟག་གི་བདག་འཛིན་ཡིན་པར་ཐལ། དམ་བཅའ་
དེའི་ཕྱིར། འདོད་ན། དེ་ལོག་ཤེས་སུ་ཐལ་ལོ། །འདོད་མི་ནུས་ཏེ། དེ་རང་སྐྱ
ཐུབ་པའི་རྫས་ཡོད་ཡིན་པའི་ཕྱིར། མ་གྲུབ་ན། དེར་ཐལ། གཙོ་སེམས་ཡིན་
པའི་ཕྱིར། ཁྱབ་སྟེ། སེམས་བྱུང་ཡིན་ན་བཏགས་ཡོད་ཡིན་དགོས་པའི་ཕྱིར།
གཞན་ཡང་། དེ་ཆོས་ཅན། བདག་ཤེས་རིག་གི་སྐྱེས་བུ་ཡིན་པར་ཐལ། བདག་
དང་ཤེས་པ་དང་རིག་པ་གསུམ་འདུས་པའི་སྐྱེས་བུ་ཡིན་པའི་ཕྱིར། གཞན་
ཡང་། སངས་རྒྱས་འཕགས་པའི་རྒྱུད་ཀྱི་རྣམ་པར་ཤེས་པ་དེ་ཡང་སངས་རྒྱས་
འཕགས་པ་ཡིན་པར་ཐལ། གང་ཟག་ལ་དེའི་ཕྱིར། འདོད་ན། དེ་ཆོས་ཅན།
གཞན་དོན་གཟུགས་སྐུ་ཡིན་པར་ཐལ་ལོ། །འདོད་མི་ནུས་ཏེ། རང་དོན་ཆོས་
སྐུ་ཡིན་པའི་ཕྱིར་ཏེ། ཡེ་ཤེས་ཆོས་སྐུ་ཡིན་པའི་ཕྱིར་ཏེ། རྣམ་མཁྱེན་ཡིན་པའི་
ཕྱིར། གཞན་ཡང་། དེ་ཆོས་ཅན། ཁྱོད་མངོན་སུམ་དུ་རྟོགས་པའི་བྱང་
འཕགས་ཡོད་པར་ཐལ། ཁྱོད་སངས་འཕགས་ཡིན་པའི་ཕྱིར། འདོད་མི་ནུས་
ཏེ། ཁྱོད་སངས་རྒྱས་འཕགས་པ་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་

ཡུལ་ཡིན་པའི་ཕྱིར་ཏེ། ཡེ་ཤེས་ཆོས་སྐུ་( ༤བ) ཡིན་པའི་ཕྱིར། ཁྱབ་སྟེ། རྣལ་
འབྱོར་རྟོགས་པ་བསམ་མི་ཁྱབ། །ཅེས་གསུངས་པའི་ཕྱིར། ཁ་ཅིག་ན་རེ།
མཐར་ཐུག་དཔྱོད་བྱེད་ཀྱི་རིག་ཤེས་ཚད་མ་རང་ཉིད་ལ་ལྟོས་ནས་མཐར་
ཐུག་དཔྱོད་བྱེད་ཀྱི་རིག་ཤེས་ཚད་མར་སོང་བ་དེ། དོན་དམ་བདེན་པའི་
མཚན་ཉིད། ཐ་སྙད་དཔྱོད་བྱེད་ཀྱི་ཚད་མ་རང་ཉིད་ལ་ལྟོས་ནས་ཐ་སྙད་
དཔྱོད་བྱེད་ཀྱི་ཚད་མར་སོང་བ་དེ། ཀུན་རྫོབ་བདེན་པའི་མཚན་ཉིད་ཟེར་ན།
དང་པོ་ལ། མཐར་ཐུག་དཔྱོད་བྱེད་ཀྱི་རིག་ཤེས་ཚད་མའི་རྒྱུ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེ་ཁྱོད་ལ་ལྟོས་ནས་དེར་
སྐྱེས་པའི་ཕྱིར། འདོད་མི་ནུས་ཏེ། ཀུན་རྫོབ་བདེན་པ་ཡིན་པའི་ཕྱིར། གཉིས་
པ་ལ། ཐ་སྙད་དཔྱོད་བྱེད་ཀྱི་ཚད་མའི་ཆོས་ཉིད་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེ་གཉིས་ཕན་ཚུན་ལྟོས་གྲུབ་
ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་དང་ཁྱོད་ཀྱི་ཆོས་ཉིད་ཕན་ཚུན་
ལྟོས་གྲུབ་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཁ་ཅིག་ན་རེ། རང་མངོན་
སུམ་དུ་རྟོགས་པའི་མངོན་སུམ་གྱི་ཚད་མས་གཉིས་སྣང་ནུབ་པའི་ཚུལ་གྱིས་
རྟོགས་པར་བྱ་བ། དོན་དམ་བདེན་པའི་མཚན་ཉིད་ཟེར་ན། དེ་ལ་སྐྱོན་འཕེན་
པ་ཁ་ཅིག་ན་རེ། ཚད་མ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་དེར་ཐལ། རང་མངོན་སུམ་དུ་རྟོགས་པའི་རང་རིག་མངོན་སུམ་གྱིས་
གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར། དེར་ཐལ།
རང་ཉམས་སུ་( ༥ན)མྱོང་བའི་རང་རིག་མངོན་སུམ་གྱིས་གཉིས་སྣང་ནུབ་
པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར་ན་མ་ཁྱབ། འོ་ན་རྗེས་དཔག་
ཆོས་ཅན། དེར་ཐལ། དེའི་ཕྱིར། འདོད་ན། དེ་རྗེས་དཔག་ལ་གཉིས་སྣང་ནུབ་
པའི་ཤེས་པར་ཐལ་ལོ། །འདོད་ན། དེ་དེ་ཉམས་སུ་མྱོང་བའི་རང་རིག་ཡིན་
པར་ཐལ་ལོ། །འདོད་ན། སེམས་ཅན་གྱི་རྒྱུད་ཀྱི་ཤེས་པར་ཐལ་ལོ། །འདོད་མི་

ནུས་ཏེ།སངས་འཕགས་ཀྱི་རྒྱུད་ཀྱི་རང་རིག་ཁྱོད་ཡིན་པའི་ཕྱིར། ཁ་ཅིག་ན་
རེ། མཐར་ཐུག་དཔྱོད་བྱེད་ཀྱི་རིག་ཤེས་ཀྱི་ཚད་མའི་རྙེད་དོན་དོན་ངམ་
བདེན་པའི་མཚན་ཉིད། ཐ་སྙད་དཔྱོད་བྱེད་ཀྱི་ཚད་མའི་རྙེད་དོན་ཀུན་རྫོབ་
བདེན་པའི་མཚན་ཉིད་ཟེར་ན། དང་པོ་ལ། གཟུགས་ཕུང་དང་ཕྱི་རོལ་དོན་
གྱིས་སྟོང་པའི་ཚོགས་དོན་ཆོས་ཅན། མཚོན་བྱ་དེར་ཐལ། མཚན་ཉིད་ངེའི་
ཕྱིར། རྟགས་གྲུབ་སྟེ། གཟུགས་ཕུང་ཕྱི་རོལ་དོན་གྱིས་སྟོང་པར་རྟོགས་ངའི་
རྗེས་དཔག་གི་རྙེད་དོན་ཡིན་པའི་ཕྱིར་ཏེ། དེ་འདྲའི་རྗེས་དཔག་གི་གཞལ་བྱ་
ཡིན་པའི་ཕྱིར། མ་གྲུབ་ན། དེར་ཐལ། སྒྲ་རྟག་པས་སྟོང་པའི་ཚོགས་དོན་དེ།
སྒྲ་རྟག་སྟོང་དུ་རྟོགས་པའི་རྗེས་དཔག་གི་རྙེད་དོན་ཡིན་པའི་ཕྱིར། དེ་འདྲའི་
རྗེས་དཔག་དེས་ཚོགས་དོན་དེ་རྟོགས་པའི་ཕྱིར། རྩ་བར་འདོད་མི་ནུས་ཏེ།
མཐུན་པའི་དོན་དམ་ཡིན་པའི་ཕྱིར། གཞན་ཡང་། གཟུགས་ཕུང་ཡིན་ན། ཕྱི་
རོལ་དོན་གྱིས་སྟོང་པས་ཁྱབ་པ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་དེར་ཐལ། (༥བ)གཟུགས་ཕུང་ཕྱི་རོལ་དོན་གྱིས་སྟོང་པར་
རྟོགས་པའི་རྗེས་དཔག་གི་རྙེད་དོན་ཡིན་པའི་ཕྱིར་ཏེ་དེའི་གཞལ་བྱ་ཡིན་
པའི་ཕྱིར། དེ་དེར་ཐལ། སྒྲ་ཡིན་ན། རྟག་སྟོང་ཡིན་པས་ཁྱབ་པ་དེ་སྒྲ་རྟག་
སྟོང་དུ་རྟོགས་པའི་རྗེས་དཔག་གི་གཞལ་བྱ་ཡིན་པའི་ཕྱིར། གཞན་ཡང་། ཕྱི་
རོལ་དོན་གྱིས་སྟོང་པའི་རྟགས་ལས་གཟུགས་ཕུང་ཟླ་སྒྲས་བརྗོད་རུང་དུ་སྒྲུབ་
པའི་ཕྱོགས་ཆོས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་
གྲུབ་སྟེ། གཟུགས་ཕུང་ཕྱི་རོལ་དོན་གྱིས་སྟོང་པར་རྟོགས་པའི་རྗེས་དཔག་གི་
རྙེད་དོན་ཡིན་པའི་ཕྱིར་ཏེ། དེ་ལྟ་བུའི་རྗེས་དཔག་དེས་དེ་སྐོར་གྱི་ཕྱོགས་ཆོས་
རྟོགས་པའི་ཕྱིར་ཏེ། གཟུགས་ཕུང་ཕྱི་རོལ་དོན་གྱིས་སྟོང་ཞེས་པའི་ངག་དེས།
དེ་སྐོར་གྱི་ཕྱོགས་ཆོས་བརྗོད་པ་གང་ཞིག །སྒྲ་བྱས་པར་རྟོགས་པའི་རྗེས་
དཔག་དེས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་རྟོགས་པའི་

ཕྱིར། ཕྱི་མ་གྲུབ་མཐའ་ལ་ཁས། དང་པོ་གྲུབ་སྟེ། སྒྲ་བྱས་ཞེས་པའི་ངག་དེས་
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་བརྗོད་པའི་ཕྱིར།
རྟགས་གྲུབ་མཐའ་ལ་ཁས། གཞན་ཡང་། དོན་དམ་པ་ཡང་ཡིན། དོན་དམ་པ་
མ་ཡིན་པ་ཡང་ཡིན་པའི་གཞི་མཐུན་པས་སྟོང་པ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དོན་དམ་པ་འཇལ་བའི་ཚད་
མའི་རྙེད་དོན་ཡིན་པའི་ཕྱིར་ཏེ། དེའི་གཞལ་བྱ་ཡིན་པའི་ཕྱིར་ཏེ། དོན་དམ་
བདེན་པའི་མེད་དགག་གི་གཞན་སེལ་ཡིན་( ༦ན) པའི་ཕྱིར། ཁྱབ་སྟེ། ཀུན་
རྫོབ་བདེན་པའི་མེད་དགག་གི་གཞན་སེལ་ཡིན་ན་ཀུན་རྫོབ་བདེན་པ་འཇལ་
བའི་ཚད་མའི་གཞལ་བྱ་ཡིན་དགོས་པའི་ཕྱིར། གཞན་ཡང་། དོན་དམ་པ་ཡང་
ཡིན། དེ་མ་ཡིན་པ་ཡང་ཡིན་པའི་གཞི་མཐུན་པས་སྟོང་པ་དེ་དོན་དམ་པ་
འཇལ་བའི་ཚད་མའི་གཞལ་བྱ་ཡིན་པར་ཐལ། དེ་འདྲའི་ཚད་མ་དེ་དེ་འདྲའི་
གཞི་མཐུན་འཛིན་པའི་སྒྲོ་འདོགས་ཆོད་པའི་ཚད་མ་ཡིན་པའི་ཕྱིར་ཏེ། དེ་
རང་གི་གཞལ་བྱ་ལ་སྒྲོ་འདོགས་པའི་སྒྲོ་འདོགས་ཆོད་པའི་ཚད་མ་ཡིན་པ་
གང་ཞིག །དེ་འདྲའི་གཞི་མཐུན་འཛིན་པའི་རྟོག་པ་དེ་དོན་དམ་བདེན་པ་ལ་
སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། དང་པོ་གྲུབ་སྟེ། ཚད་མ་ཡིན་པའི་
ཕྱིར། གཉིས་པ་གྲུབ་སྟེ། ཆོས་ཉིད་ཡང་ཡིན། དེ་མ་ཡིན་པ་ཡང་ཡིན་པའི་གཞི་
མཐུན་འཛིན་པའི་རྟོག་པ་དེ་ཆོས་ཉིད་ལ་སྒྲོ་འདོགས་པའི་སྒྲོ་འདོགས་ཡིན་
པའི་ཕྱིར་ཏེ། ཆོས་ཉིད་ལ་སྒྲོ་འདོགས་པའི་སྒྲོ་འདོགས་ཡོད་པའི་ཕྱིར། བྱས་པ་
ལ་ཁོ་ན་རེ། མ་ཁྱབ་སྟེ། ཆོས་ཉིད་ལ་སྒྲོ་འདོགས་པའི་སྒྲོ་འདོགས་ཡིན་ན།
ཆོས་ཀྱི་བདག་འཛིན་ཡིན་པས་ཁྱབ་བོ་ཟེར་ན། འོ་ན། ཆོས་ཉིད་རང་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་
དེ། ཆོས་ཉིད་ལ་སྒྲོ་འདོགས་པའི་སྒྲོ་འདོགས་ཡིན་པར་ཐལ། དམ་བཅའ་
འཐད་པའི་ཕྱིར། འདོད་ན།། བུམ་པ་དེར་ཐལ། འདོད་ན། བུམ་པ་ལ་སྒྲོ་

འདོགས་པའི་སྒྲོ་འདོགས་ཆོད་པའི་གང་ཟག་ཡིན་ན།བུམ་པ་རང་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་(༦བ)པའི་སྒྲོ་
འདོགས་ཆོད་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་
ན། བུམ་པ་ཚད་མས་གྲུབ་པའི་གང་ཟག་ཡིན་ན། བུམ་པ་བུམ་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་དེ་ཚད་མས་གྲུབ་
པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། བུམ་པ་
ཚད་མས་གྲུབ་པའི་གང་ཟག་ཡིན་ན། ཆོས་ཀྱི་བདག་མེད་ཚད་མས་གྲུབ་པའི་
གང་ཟག་ཡིན་དགོས་པར་ཐལ་ལོ། །བྱས་པ་ལ་ཁོ་ན་རེ། རྒྱུན་མཐའི་བར་ཆད་
མེད་ལམ་དེས་ཆོས་ཉིད་ཡང་ཡིན། དེ་མ་ཡིན་ཡང་ཡིན་པའི་གཞི་མཐུན་པས་
སྟོང་པ་མངོན་སུམ་དུ་རྟོགས་པར་ཐལ།དེ་འདྲའི་གཞི་མཐུན་འཛིན་པའི་
རྟོག་པ་དེ། ཆོས་ཉིད་ལ་སྒྲོ་འདོགས་པའི་སྒྲོ་འདོགས་གང་ཞིག །དེ་ཆོས་ཉིད་
ལ་སྒྲོ་འདོགས་ཆོད་པའི་བློ་ཡིན་པའི་ཕྱིར། ཟེར་ན་མ་ཁྱབ། རྩ་བར་འདོད་ན།
དེ་འདྲའི་གཞི་མཐུན་པས་སྟོང་པ་དེ་སྟོང་ཉིད་ཡིན་པར་ཐལ། འདོད་པའི་
ཕྱིར་ཟེར་ན། འོ་ན་མཐར་ཐུག་དཔྱོད་བྱེད་ཀྱི་རིག་ཤེས་ཀྱི་ཚད་མའི་གཞལ་བྱ་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེ་འདྲའི་
ཚད་མ་ཆོས་ཅན། ཁྱོད་ཀྱི་གཞལ་བྱ་ཁྱོད་ཀྱི་རྙེད་དོན་ཡིན་པར་ཐལ། ཁྱོད་
རང་གི་གཞལ་བྱ་འཇལ་བའི་ཚད་མ་ཡིན་པའི་ཕྱིར། ཁ་ཅིག་ན་རེ། རང་ལ་
དམིགས་ཏེ་བསྒོམས་པས་ཤེས་སྒྲིབ་དག་པར་འགྱུར་བའི་དམིགས་པ་མཐར་
ཐུག་དེ། དོན་དམ་བདེན་པའི་མཚན་ཉིད་ཟེར་ན། དེ་ལ་མངོན་པ་ཀུན་ལས་
བཏུས་པ་ལྟར་ན། གང་( ༧ན) ཟག་གི་བདག་མེད་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་བཞིན་ཉིད་ཡིན་པའི་ཕྱིར།
རྟགས་གྲུབ་སྟེ། མངོན་པ་ཀུན་ལས་བཏུས་ལས། ཆོས་དགེ་བ་རྣམས་ཀྱི་དེ་
བཞིན་ཉིད་གང་ཞེ་ན། བདག་མེད་པ་རྣམ་པ་གཉིས་དང་། སྟོང་པ་ཉིད་དང་།

མཚན་མ་མེད་པ་དང་། སྨོན་པ་མེད་པ་དང་། ཡང་དག་པའི་མཐའ་དང་།
དོན་དམ་པ་དང་ཆོས་ཀྱི་དབྱིངས་དང་དེ་བཞིན་ཉིད་དོ། །ཞེས་གསུངས་པའི་
ཕྱིར། གཞན་ཡང༌། གང་ཟག་གི་བདག་མེད་ཆོས་ཅན། སྟོང་ཉིད་ཡིན་པར་
ཐལ། ཟབ་པ་དང་རྒྱ་ཆེ་བ་གཉིས་སུ་ཕྱེ་བའི་ཟབ་མོའི་ཆོས་ཡིན་པའི་ཕྱིར་ཏེ།
རྟོག་པའི་དྲ་བ་རྣམ་བསལ་ཅིང་། །ཞེས་པའི་སྐབས་ནས་དངོས་སུ་བསྟན་པའི་
དེ་གཉིས་སུ་ཕྱེ་བའི་ཟབ་མོའི་ཆོས་ཡིན་པའི་ཕྱིར་ཏེ། ཐར་ལམ་གསལ་བྱེད་
ལས། གང་ཟག་དང་ཆོས་ལ་བདག་མེད་པའི་སྟོང་པ་ཉིད་ནི་འཕགས་པ་
རྣམས་ཀྱི་མཉམ་བཞག་སོ་སོ་རང་གི་མངོན་སུམ་གྱིས་རིག་པར་བྱ་བ་ཡིན་གྱི།
ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་ཤེས་མི་ནུས་པས་ཟབ་ཅིང་། ཞེས་
གསུངས་པའི་ཕྱིར། དེ་ལྟར་བྱས་པ་ལ། ཁོ་ན་རེ། བུམ་པ་ཆོས་ཅན། མཐར་
ཐུག་དཔྱོད་བྱེད་ཀྱི་རིག་ཤེས་ཀྱི་ཚད་མས་དཔྱད་བཟོད་དུ་གྲུབ་པར་ཐལ།
དེའི་རྙེད་དོན་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཐ་སྙད་དཔྱོད་
བྱེད་ཀྱི་ཚད་མས་དཔྱད་བཟོད་དུ་གྲུབ་པའི་ཕྱིར། ཀུན་རྫོབ་བདེན་པ་ཡིན་
པའི་ཕྱིར། གཞན་ཡང་ཁོ་ན་རེ། གང་ཟག་རང་སྐྱ་ཐུབ་པའི་རྫས་ཡོད་ཀྱིས་
སྟོང་པ་དེ་གང་ཟག་( ༧བ)གི་གནས་ལུགས་མཐར་ཐུག་ཡིན་པར་ཐལ།
གང་ཟག་གི་བདག་མེད་གནས་ལུགས་མཐར་ཐུག་ཡིན་པའི་ཕྱིར། འདོད་ན། དེ་
དང་གང་ཟག་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་
པས་སྟོང་པ་གཉིས་ཀ་གང་ཟག་གི་གནས་ལུགས་མཐར་ཐུག་ཏུ་ཐལ། འདོད་
པའི་ཕྱིར། འདོད་ན། དེ་གཉིས་ལ་ཕྲ་རགས་ཀྱི་ཁྱད་པར་མེད་པར་ཐལ་ལོ་
ཟེར་ན་མ་ཁྱབ་སྟེ། དེ་གཉིས་ལ་ཕྲ་རགས་ཀྱི་ཁྱད་པར་ཡོད་པར་ཐལ། གང་
ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་པ་དེ། གང་ཟག་གི་བདག་མེད་ཕྲ་
མོ་དང་། གཅིག་ཤོས་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར། གཞན་ཡང་ཁོ་
ན་རེ། སྟོང་པ་ཉིད་ཡིན་ན་རང་ལ་དམིགས་ཏེ་བསྒོམས་པས་ཤེས་སྒྲིབ་དག་

པར་འགྱུར་བའི་དམིགས་པ་མཐར་ཐུག་ཡིན་དགོས་པར་ཐལ། ཡོངས་གྲུབ་
ཡིན་ན་དེ་ཡིན་དགོས་པའི་ཕྱིར་ཏེ། ཐར་ལམ་གསལ་བྱེད་ལས། འགྱུར་བ་མེད་
པའི་ཡོངས་གྲུབ་ནི། རང་ལ་དམིགས་ཏེ་བསྒོམ་པས། ཤེས་སྒྲིབ་དག་པར་
འགྱུར་བའི་དམིགས་པ་མཐར་ཐུག་ཡིན་པས། ཞེས་གསུངས་པའི་ཕྱིར། ཟེར་
ན་མ་ཁྱབ་སྟེ། དེའི་དོན་ནི་ཆོས་ཀྱི་བདག་མེད་ཕྲ་མོ་ཡིན་ན་དེ་ཡིན་དགོས་པ་
དེའི་དོན་ཡིན་ནོ། །གཞན་ཡང་ཁོ་ན་རེ། ཉན་ཐོས་ཀྱི་བར་ཆད་མེད་ལམ་དེ་
སྟོང་ཉིད་ལ་རྩེ་གཅིག་ཏུ་མཉམ་པར་བཞག་པའི་ཉམ་བཞག་ཡེ་ཤེས་ཡིན་
པར་ཐལ། དེ་གང་ཟག་གི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་
མཉམ་བཞག་ཡེ་ཤེས་གང་ཞིག །གང་ཟག་གི་བདག་མེད་སྟོང་ཉིད་ཡིན་པའི་
ཕྱིར། འདོད་བྱས་(༨ན)པ་ལ། སྟོང་ཉིད་ཆོས་ཅན། གང་ཟག་གི་བདག་མེད་ཕྲ་
མོ་ཡིན་པར་ཐལ། ཉན་ཐོས་ཀྱི་བར་ཆད་མེད་ལམ་ཁྱོད་ལ་རྩེ་གཅིག་ཏུ་མཉམ་
པར་བཞག་པའི་མཉམ་བཞག་ཡེ་ཤེས་ཡིན་པའི་ཕྱིར། འདོད་བྱས་པ་ལ། དེ་མ་
ཡིན་པར་ཐལ། ཆོས་ཀྱི་བདག་མེད་ཕྲ་མོ་ཡིན་པའི་ཕྱིར་ཏེ། རྒྱུན་མཐའི་བར་
ཆད་མེད་ལམ་ཁྱོད་ལ་རྩེ་གཅིག་ཏུ་མཉམ་པར་བཞག་པའི་མཉམ་བཞག་ཡེ ་
ཤེས་ཡིན་པའི་ཕྱིར། ཁྱབ་སྟེ། རྒྱུན་མཐའི་བར་ཆད་མེད་ལམ་ཡིན་ན་ཤེས་སྒྲིབ་
ཀྱི་དངོས་གཉེན་ཡིན་དགོས་པའི་ཕྱིར་ཟེར་ན། མ་ཁྱབ་སྟེ། འོ་ན་སྟོང་ཉིད་དེ་
གང་ཟག་གི་བདག་མེད་ཕྲ་མོ་ཡིན་པ་ཐལ། བདག་མེད་དེ་དེ་ཡིན་པའི་ཕྱིར་
ཏེ་བདག་འཛིན་གང་ཟག་གི་བདག་འཛིན་ཡིན་པའི་ཕྱིར་ཏེ། གང་ཟག་གི་
བདག་འཛིན་སྤངས་པའི་གང་ཟག་ཡིན་ན་བདག་འཛིན་སྤང་བའི་གང་ཟག་
ཡིན་དགོས་པའི་ཕྱིར་ཏེ། དགྲ་བཅོམ་པ་ཡིན་ན་བདག་འཛིན་སྤངས་པའི་
གང་ཟག་ཡིན་དགོས་པའི་ཕྱིར། ཡང་དབུས་མཐའ་དང་བསྟུན་ན། གང་ཟག་
གི་བདག་མེད་ཆོས་ཅན། ཡོངས་གྲུབ་ཡིན་པར་ཐལ། མཚན་ཉིད་གསུམ་གྱི་
ནང་ནས་ཡོངས་གྲུབ་ཁོ་ན་ཡིན་པའི་ཕྱིར་ཏེ། ཉོན་སྒྲིབ་ཀྱི་དངོས་གཉེན་དུ་

གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་གྱི་དམིགས་པ་མཐར་
ཐུག་ཡིན་པའི་ཕྱིར། ཁྱབ་སྟེ། དབུས་མཐའ་ལས། རྣམ་དག་སྤྱོད་ཡུལ་རྣམ་
གཉིས་ཏེ། །གཅིག་པུ་ཁོ་ན་བརྗོད་པ་ཡིན། །ཞེས་གསུངས་པའི་ཕྱིར། རྣམ་པ་
གཅིག་ཏུ། གང་ཟག་གི་བདག་མེད་རྟོགས་པའི་ལྟ་བ་དེ་སྟོང་ཉིད་རྟོགས་པའི་
ལྟ་བ་ཡིན་པར་( ༨བ) ཐལ། གང་ཟག་གི་བདག་མེད་སྟོང་ཉིད་ཡིན་པའི་ཕྱིར།
འདོད་ན། དེ་དབུ་མའི་ལྟ་བ་ཡིན་པར་ཐལ་ལོ། །འདོད་ན། མདོ་སྡེ་པ་དེ་དབུ་
མའི་ལྟ་བ་ལ་གནས་པའི་གང་ཟག་ཏུ་ཐལ། འདོད་པ་གང་ཞིག །མདོ་སྡེ་པ་དེ་
འདྲའི་ལྟ་བ་ལ་གནས་པའི་གང་ཟག་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ། དེ་རྟག་མཐར་ལྷུང་བའི་གང་ཟག་ཡིན་པའི་ཕྱིར་ཏེ། དེ་གཟུགས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འདོད་པའི་
གང་ཟག་གང་ཞིག །དེ་ལྟར་གྲུབ་པ་དེ་རྟག་མཐའ་ཡིན་པའི་ཕྱིར་ཏེ། དེ་ལྟར་
གྲུབ་པས་སྟོང་པ་དེ་མཐའ་བྲལ་གྱི་དབུ་མ་ཡིན་པའི་ཕྱིར། གཞན་ཡང་། མདོ་
སྡེ་པས་གང་ཟག་གི་གནས་ལུགས་རྟོགས་པར་ཐལ། དེས་གང་ཟག་རང་སྐྱ་
ཐུབ་པའི་རྫས་ཡོད་ཀྱིས་སྟོང་པར་རྟོགས་པ་གང་ཞིག །དེ་ལྟར་སྟོང་པ་དེ་གང་
ཟག་གི་གནས་ལུགས་མཐར་ཐུག་ཡིན་པའི་ཕྱིར། ཕྱི་མ་ཁས། འདོད་མི་ནུས་ཏེ།
དེ་དེ་ལ་ལོག་པར་ཞུགས་པའི་གང་ཟག་ཡིན་པའི་ཕྱིར་ཏེ། དེས་གང་ཟག་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འདོད་པ་གང་
ཞིག །དེ་ལྟར་གྲུབ་པས་སྟོང་པ་དེ་གང་ཟག་གི་གནས་ལུགས་མཐར་ཐུག་ཡིན་
པའི་ཕྱིར། གཞན་ཡང་། བྱང་སེམས་འཕགས་པའི་རྒྱུད་ཀྱི་གང་ཟག་གི་བདག་
མེད་ཀྱི་ཁྱད་པར་དུ་བྱས་པའི་སེམས་ཅན་ལ་དམིགས་པའི་སྙིང་རྗེ་ཆེན་པོ་དེ།
དམིགས་མེད་ལ་དམིགས་པའི་སྙིང་རྗེ་ཡིན་པར་ཐལ། གང་ཟག་གི་བདག་
མེད་དེ་རྣམ་དག་ལམ་གྱི་དམིགས་པ་མཐར་ཐུག་ཡིན་པའི་ཕྱིར་ན་མ་ཁྱབ།
འདོད་མི་ནུས་ཏེ། དེ་སེམས་( ༩ན) ཅན་གྱི་རྒྱུད་ཀྱི་ཆོས་ལ་དམིགས་པའི་སྙིང་

རྗེ་ཡིན་པའི་ཕྱིར་ཏེ། ཐར་ལམ་གསལ་བྱེད་ལས། གཉིས་པ་ནི་གང་ཟག གི་
བདག་དང་བྲལ་བར་རྟོགས་པའི་ཤེས་རབ་ཀྱིས་ཟིན་པའི་ངང་ནས་སེམས་
ཅན་ལ་དམིགས་པའོ། །ཞེས་གསུངས་པའི་ཕྱིར། ཡང་ཉན་ཐོས་དང་རང་
སངས་རྒྱས་ལ་སོགས་པའི་ཡང་སྤྱོད་ཡུལ་དུ་མ་གྱུར་པའི་གཉིས་སྟོང་གི་དེ་ཁོ་
ན་ཉིད་ནི་ཟབ་མོ་ཡིན་ལ། ཞེས་པའི་དོན་ལ། མཁས་པའི་དབང་པོ་ཁ་ཅིག་
ན་རེ། དང་པོ་ཉིད་ནས་ཐེག་དམན་དུ་རིགས་ངེས་པའི་རང་རྒྱལ་སློབ་པ་
འཕགས་པས། གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་
པའི་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་མ་རྟོགས་པ ་
དེ། ལུང་དེའི་དོན་ཡིན་ཅིང༌། གཞན་དུ་ན་དེ་ལྟར་རྟོགས་པ་ཡིན་ཏེ།རང་
རྒྱལ་དང་སེམས་ཙམ་པ་གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་མེད་པའི་
ཕྱིར་ཏེ། རྣམ་བཤད་སྙིང་པོ་རྒྱན་ལས། འདིར་བསྟན་པའི་རང་རྒྱལ་གྱི་ལྟ་བ་
དང་། སེམས་ཙམ་པའི་ལྟ་བ་ལ་མཐོ་དམན་གྱི་ཁྱད་པར་ཅུང་ཟད་ཀྱང་མེད་
པས། དེ་གཉིས་གྲུབ་མཐའ་མཚུངས་པ་འཐད་ཅེས་པ་ནི་གསལ་བར་བྱེད་
པའི་བཞད་གད་དོ། །ཞེས་གསུངས་པའི་ཕྱིར་ཟེར་ན་མ་ཁྱབ། ལུང་དེའི་དོན་
ནི། རྣལ་འབྱོར་སྤྱོད་པའི་རང་རྒྱུད་པའི་སྐབས་སུ། དེ་གཉིས་ཀྱི་ལྟ་བ་ལ་མཐོ་
དམན་གྱི་ཁྱད་པར་མེད་པ་དེ་དེའི་དོན་ཡིན་པའི་ཕྱིར། དེ་ལྟར་མ་ཡིན་ན་
རང་རྒྱལ་སློབ་པ་འཕགས་པས། ཆོས་ཀྱི་བདག་མེད་བསྒོམ་བྱའི་གཙོ་བོར་
བྱས་ནས་བསྒོམ་པར་ཐལ། (༩བ)དམ་བཅའ་འཐད་པའི་ཕྱིར། འདོད་ན།
དེས་ཆོས་ཀྱི་བདག་འཛིན་སྤང་བྱའི་གཙོ་བོར་བྱས་ནས་སྤོང་བར་ཐལ་ལོ།
འདོད་ན། རང་རྒྱལ་དགྲ་བཅོམ་པས་ཆོས་ཀྱི་བདག་འཛིན་སྤངས་པར་ཐལ་
ལོ། །འདོད་ན། དེས་ཤེས་སྒྲིབ་སྤངས་པར་ཐལ་ལོ། །དེ་ལྟར་བྱས་པ་ལ་ཁོ་ན་རེ།
དེ་ལྟ་བུའི་རང་རྒྱལ་སློབ་པ་འཕགས་པས་སྟོང་ཉིད་རྟོགས་པར་ཐལ། དེས་
གཟུགས་ཕྱི་རོལ་དོན་གྱིས་སྟོང་པར་རྟོགས་པའི་ཕྱིར་ཏེ། དེ་ལྟར་ཁས་ལེན་

པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། དེས་གཟུགས་ཕྱི་རོལ་དོན་དུ་ཁས་
མི་ལེན་པའི་ཕྱིར། མ་གྲུབ་ན། དེ་རྟག་མཐར་ལྷུང་བའི་གང་ཟག་ཡིན་པར་
ཐལ། མ་གྲུབ་པ་དེའི་ཕྱིར། འདོད་མི་ནུས་ཏེ། དབུ་མ་པ་ཡིན་པའི་ཕྱིར་ཏེ།
འཕགས་པ་ཡིན་པའི་ཕྱིར། གཞན་ཡང་ཁོ་ན་རེ། ཉན་ཐོས་དང་རང་རྒྱལ་
གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་མེད་པར་ཐལ། རང་རྒྱལ་དང་
སེམས་ཙམ་པ་གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་ཡོད་པའི་ཕྱིར།
འདོད་བྱས་པ་ལ། སྤང་བྱ་ཅིག་ཆར་པའི་རྒྱུན་ཞུགས་ཀྱི་རྟོགས་པ་སྔོན་དུ་སོང་
བའི་རང་རྒྱལ་གྱི་མཐོང་ལམ་བར་ཆད་མེད་ལམ་གྱི་སྤང་བྱའི་གཙོ་བོ་མེད་
པར་ཐལ། དེ་གཉིས་ཀྱི་སྤང་བྱའི་གཙོ་བོ་ལ་སྤོང་དཀའ་སླའི་ཁྱད་པར་མེད་
པའི་ཕྱིར་ཏེ། དེ་གཉིས་ཀྱི་བསྒོམ་བྱའི་གཙོ་བོ་ལ་ཁྱད་པར་མེད་པའི་ཕྱིར་ཏེ།
དེ་གཉིས་ཀྱི་ལྟ་བ་ལ་མཐོ་དམན་གྱི་ཁྱད་པར་མེད་པའི་ཕྱིར། རྩ་བར་འདོད་
བྱས་པ་ལ། དེ་ཡོད་པར་ཐལ། དེ་འདྲའི་བར་ཆད་མེད་( ༡་ན) ལམ་ཡོད་པའི་
ཕྱིར་ཏེ། དེ་ལྟ་བུའི་མཐོང་ལམ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་
ལྟ་བུའི་མཐོང་ལམ་པ་ཡོད་པའི་ཕྱིར་ཏེ། ཀུན་བཏུས་ལས། སངས་རྒྱས་འབྱུང་
བ་མེད་ན་རང་རྒྱལ་བར་འགྱུར་རོ། །ཞེས་གསུངས་པའི་ཕྱིར། གཞན་ཡང་དེ་
གཉིས་ཀྱི་ཐེག་པ་ལ་མཐོ་དམན་གྱི་ཁྱད་པར་མེད་པར་ཐལ། ལྟ་བ་ལ་དེའི་
ཕྱིར་ན་མ་ཁྱབ་སྟེ། དེ་གཉིས་ཀྱི་ཐེག་པ་ལ་མཐོ་དམན་གྱི་ཁྱད་པར་ཡོད་པར་
ཐལ། རང་རྒྱལ་གྱི་ཐེག་པ་དེ་ཐེག་པ་ལ་ཆེ་འབྲིང་ཆུང་གསུམ་དུ་ཕྱེ་བའི་
འབྲིང་དང་། ཉན་ཐོས་ཀྱི་ཐེག་པ་དེ་ཐེག་པ་ཆུང་ངུ་ཡིན་པའི་ཕྱིར། མཚན་
གཞི་ལ། ཁ་ཅིག་ན་རེ། གཟུང་འཛིན་རྫས་གཞན་གྱིས་སྟོང་པ་དེ་ཆོས་ཀྱི་
བདག་མེད་ཕྲ་མོ་ཡིན་ཟེར་ན་དེ་མ་ཡིན་པར་ཐལ། མདོ་སྡེ་པས་དེ་རྟོགས་
པའི་ཕྱིར་ཏེ། དེས་ཤེས་བྱ་དང་ཤེས་བྱ་འཛིན་པའི་ཚད་མ་རྫས་གཞན་གྱིས་
སྟོང་པར་རྟོགས་པ་གང་ཞིག །དེ་གཉིས་གཟུང་འཛིན་གྱི་ཆོས་ཡིན་པའི་ཕྱིར།

བྱས་པ་ལ་ཁོ་ན་རེ། གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་ཡིན་ན།
ཆོས་ཀྱི་བདག་མེད་ཕྲ་མོ་མ་ཡིན་དགོས་པར་ཐལ། གཟུང་འཛིན་རྫས་གཞན་
གྱིས་སྟོང་པ་དེ་ཆོས་ཀྱི་བདག་མེད་ཕྲ་མོ་མ་ཡིན་པའི་ཕྱིར་ན་མ་ཁྱབ། འདོད་
ན་གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་
ཆོས་ཅན། དེར་ཐལ། དེའི་ཕྱིར། གཞན་ཡང་། གཟུང་འཛིན་རྫས་གཞན་གྱིས་
སྟོང་པ་དེ་ཆོས་ཀྱི་བདག་མེད་ཕྲ་མོ་ཡིན་པར་ཐལ། གཟུང་( ༡༠བ) འཛིན་རྫས་
གཞན་དུ་འཛིན་པའི་རྟོག་པ་དེ་ཆོས་ཀྱི་བདག་འཛིན་ཡིན་པའི་ཕྱིར་ཟེར་ན་
མ་ཁྱབ། རྟགས་གྲུབ་སྟེ། ཤཱཀྱ་བློས་རྟོག་པ་ནི་སེམས་དང་སེམས་ལས་བྱུང བ་
ཁམས་གསུམ་པ་བདག་དང་བདག་གི་བ་ལ་སོགས་པའི་རྣམ་པར་ཞུགས་པ་
དང་། གཟུང་བ་དང་འཛིན་པའི་རྣམ་པར་ཞུགས་པ་རྣམས་སོ། །ཞེས་གསུངས་
པའི་ཕྱིར་། ཁ་ཅིག ། སྔར་གྱི་ཁྱབ་པ་དེ་ལ། ངོ་བོ་དང་ཁྱད་པར་དུ་ཀུན་
བཏགས་པའི་ཀུན་བཏགས་རང་གི་མཚན་ཉིད་ཀྱིས་གྲུབ་པས་སྟོང་པ་དེ།
ཆོས་ཀྱི་བདག་མེད་ཕྲ་མོ་ཡིན་པར་ཐལ། དེ་རང་གི་མཚན་ཉིད་ཀྱིས་གྲུབ་པར་
འཛིན་པའི་རྟོག་པ་དེ་ཆོས་ཀྱི་བདག་འཛིན་ཡིན་པའི་ཕྱིར་ཟེར་ན། འདོད་
བྱས་པ་ལ། དེ་མ་ཡིན་པར་ཐལ། མདོ་སྡེ་པས་དེ་ཚད་མས་ངེས་པའི་ཕྱིར་ཏེ།
མདོ་སྡེ་པས་ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་རང་
མཚན་མ་ཡིན་པར་ཚད་མས་ངེས་པའི་ཕྱིར་ཏེ། དེས་དེ་སྤྱི་མཚན་དུ་ཚད་མས་
ངེས་པའི་ཕྱིར། དེས་དེ་དངོས་མེད་དུ་ཚད་མས་ངེས་པའི་ཕྱིར་ཟེར་ན་མ་ཁྱབ་
སྟེ། འོ་ན་མདོ་སྡེ་པས་ནམ་མཁའ་རང་གི་མཚན་ཉིད་ཀྱིས་མ་གྲུབ་པར་ཚད་
མས་ངེས་པར་ཐལ། དེས་དེ་རང་མཚན་མ་ཡིན་པར་ཚད་མས་ངེས་པའི་ཕྱིར།
དེས་དེ་སྤྱི་མཚན་དུ་ཚད་མས་ངེས་པའི་ཕྱིར་ཏེ། དེས་དེ་དངོས་མེད་དུ་ཚད་
མས་ངེས་པའི་ཕྱིར། ཁྱབ་པ་ཁས། འདོད་མི་ནུས་ཏེ། དེས་དེ་རང་གི་མཚན་
ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ། དེས་དེ་རང་བཞིན་གྱིས་གྲུབ་པར་

ཁས་ལེན་པའི་ཕྱིར།དེས་བྱས་མི་རྟག་གཉིས་ཐ་དད་ཀྱི་ཆ་དེ་རང་བཞིན་
( ༡ ༡ ན)གྱིས་གྲུབ་པར་ཁས་ལེན་པའི་ཕྱིར་ཏེ།གང་ཕྱིར་དངོས་ཀུན་རང་
བཞིན་གྱིས། །རང་རང་ངོ་བོ་ལ་གནས་ཕྱིར། །ཞེས་གསུངས་པའི་ཕྱིར། རང་
ལུགས་ཀྱི་སྒྲིགས་ཁྱབ་ནི།ཕྱི་དོན་མེད་པ་ཆོས་ཀྱི་བདག་མེད་ཕྲ་མོ་ཡིན་པར་
ཐལ། དེ་ཡོད་པར་འཛིན་པའི་རྟོག་པ་དེ་ཆོས་ཀྱི་བདག་འཛིན་ཡིན་པའི་ཕྱིར་
ཏེ། གཟུགས་དེར་འཛིན་པའི་རྟོག་པ་དེ་ཆོས་ཀྱི་བདག་འཛིན་ཡིན་པའི་ཕྱིར།
གཞན་ཡང་། ཁོ་རང་ལ་ཀུན་བཏགས་རང་གི་མཚན་ཉིད་ཀྱིས་གྲུབ་པས་སྟོང་
པ་དེ་ཆོས་ཅན། སྟོང་ཉིད་ཡིན་པར་ཐལ། ངོ་བོར་ཀུན་བཏགས་པའི་ཀུན་
བཏགས་རང་གི་མཚན་ཉིད་ཀྱིས་གྲུབ་པས་སྟོང་པ་དེ་སྟོང་ཉིད་ཡིན་པའི་
ཕྱིར། དེ་དེར་ཐལ། དེ་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པས་སྟོང་པ་དེ་དེ་ཡིན་པའི་ཕྱིར། རྟགས་གྲུབ་སྟེ། གཟུགས་འཛིན་
རྫས་གཞན་གྱིས་སྟོང་པ་དེ་གཟུགས་འཛིན་རྫས་གཞན་གྱིས་སྟོང་པའི་སྟོང་
ཉིད་ཡིན་པའི་ཕྱིར། བྱས་པ་ལ་ཁོ་ན་རེ། ཀུན་བཏགས་རང་གི་མཚན་ཉིད་
ཀྱིས་གྲུབ་པས་སྟོང་པ་དེ་ཀུན་བཏགས་རང་གི་མཚན་ཉིད་ཀྱིས་གྲུབ་པས་
སྟོང་པའི་སྟོང་ཉིད་དུ་ཐལ། དེ་ངོ་བོར་ཀུན་བཏགས་པའི་ཀུན་བཏགས་རང་
གི་མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་ཡིན་པའི་ཕྱིར། འདོད་ན། སྒྲ་
རྟག་པས་སྟོང་པ་དེ་སྒྲ་རྟག་པས་སྟོང་པའི་སྟོང་ཉིད་ཡིན་པར་ཐལ་ལོ་ཟེར་ན་
མ་ཁྱབ། ཁ་ཅིག་ན་རེ་ཁྱོད་དངོས་པོ་ཡིན་ན་ཁྱོད་ཕྱི་རོལ་དོན་གྱིས་སྟོང་པ་
ཆོས་ཀྱི་བདག་མེད་ཕྲ་མོ་ཡིན་པས་ཁྱབ་ཟེར་ན། ཚད་མ་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། མདོ་སྡེ་པས་དེ་( ༡༡་) རྟོགས་པའི་ཕྱིར་ཏེ། མདོ་
སྡེ་པས་དེ་ཤེས་པའི་བདག་ཉིད་དུ་རྟོགས་པའི་ཕྱིར་ཏེ། དེས་དེ་ལྟར་དུ་ཁས་
ལེན་པའི་ཕྱིར། བྱས་པ་ལ་ཁོ་ན་རེ། མདོ་སྡེ་པས་དེ་རང་འཛིན་ཤེས་པའི་
བདག་ཉིད་དུ་ཁས་ལེན་པར་ཐལ། དེས་དེ་ཤེས་པའི་བདག་ཉིད་དུ་ཁས་ལེན་

པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། དེས་དེ་རང་འཛིན་ཤེས་པའི་
རྒྱུར་ཁས་ལེན་པའི་ཕྱིར། རང་རེས་གཟུགས་ཀྱི་སྐྱེ་མཆེད་ཡིན་ན། ཁྱོད་ཕྱི་རོལ་
དོན་གྱིས་སྟོང་པ་དེ་ཆོས་ཀྱི་བདག་མེད་ཕྲ་མོ་ཡིན་པས་ཁྱབ། བྱས་པ་ལ་ཁོ་ན་
རེ། ཆོས་དེ་དང་ཕན་ཚུན་ཐ་དད་དུ་གྱུར་པའི་བུམ་པ་ཆོས་ཅན། དེར་ཐལ།
དེའི་ཕྱིར། འདོད་ན། དེ་ཕྱི་རོལ་དོན་དུ་འཛིན་པའི་རྟོག་པ་དེ་ཆོས་ཀྱི་བདག་
འཛིན་ཡིན་པར་ཐལ་ལོ། འདོད་ན། དེ་འདྲའི་རྟོག་པ་སྤངས་པའི་མཁྱེན་པ་དེ་
རྣམ་མཁྱེན་ཡིན་པར་ཐལ་ལོ། འདོད་ན་དེ་ཆོས་ཅན། རང་གི་ཉེར་ལེན་དུ་
གྱུར་པའི་རྒྱུན་མཐའི་ཡེ་ཤེས་ལས་བྱུང་བར་ཐལ་ལོ་ཟེར་ན་མ་ཁྱབ། འདོད་ན།
དེ་མེད་ན་ཁྱོད་མེད་དགོས་པར་ཐལ་ལོ། འདོད་ན། རི་བོང་གི་རྭ་དང་ཕན་
ཚུན་ཐ་དད་དུ་གྱུར་པའི་བུམ་པ་ཕྱི་རོལ་དོན་དུ་འཛིན་པའི་རྟོག་པ་སྤངས་
པའི་མཁྱེན་པ་མེད་པར་ཐལ། དེའི་ཉེར་ལེན་དུ་གྱུར་པའི་རྒྱུན་མཐའི་ཡེ་ཤེས་
མེད་པའི་ཕྱིར། རྟགས་གྲུབ་སྟེ། དེ་འདྲའི་མཁྱེན་པ་དེ་རྣམ་མཁྱེན་མ་ཡིན་པའི་
ཕྱིར། ཐེག་ཆེན་མཐོང་ལམ་རྣམ་གྲོལ་ལམ་དེ་དེ་འདྲའི་རྟོག་པ་སྤངས་པའི་
མཁྱེན་པ་ཡིན་པའི་ཕྱིར་ཏེ། དེ་འདྲའི་རྟོག་པ་དེ་སྤང་བྱ་ཀུན་བཏགས་ཡིན་
པའི་ཕྱིར། གཞན་ཡང་། ཆོས་དེ་དང་ཕན་ཚུན་ཐ་དད་དུ་གྱུར་པའི་བུམ་པ་ཕྱེ་
རོལ་དོན་དུ་འཛིན་པའི་རྟོག་པ་སྤངས་པའི་མཁྱེན་པ་ཆོས་ཅན། ( ༡༢ན)ཁྱོད་
ཡོད་ན་ཁྱོད་རྣམ་མཁྱེན་ཡིན་དགོས་པར་ཐལ། ཁྱོད་རྣམ་མཁྱེན་ཡིན་པའི་
ཕྱིར་ན་མ་ཁྱབ། འདོད་ན། རི་བོང་གི་རྭ་དང་སྦྱར་ནས་གཤོག །གཞན་ཡང་
དེ་འདྲའི་རྟོག་པ་སྤོང་ཁ་མའི་མཁྱེན་པ་དེ། རྒྱུན་མཐའི་ཡེ་ཤེས་ཡིན་པར་ཐལ།
དེ་སྤངས་པའི་མཁྱེན་པ་དེ་རྣམ་མཁྱེན་ཡིན་པའི་ཕྱིར། འདོད་ན། དེ་ཆོས་ཅན།
ཁྱོད་ཡོད་ན་ཁྱོད་རྒྱུན་མཐའི་ཡེ་ཤེས་ཡིན་དགོས་པར་ཐལ། ཁྱོད་རྒྱུན་མཐའི་
ཡེ་ཤེས་ཡིན་པའི་ཕྱིར་ན་མ་ཁྱབ། འདོད་ན། རི་བོང་གི་རྭ་དང་སྦྱར་ནས་
གཤོག །འདོད་མི་ནུས་ཏེ། ཐེག་ཆེན་མཐོང་ལམ་བར་ཆད་མེད་ལམ་དེ་དེ་

འདྲའི་རྟོག་པ་སྤོང་ཁ་མའི་མཁྱེན་པ་ཡིན་པའི་ཕྱིར་ཏེ། དེ་འདྲའི་མཐོང་ལམ་
རྣམ་གྲོལ་ལམ་དེ་དེ་འདྲའི་རྟོག་པ་སྤངས་པའི་མཁྱེན་པ་ཡིན་པའི་ཕྱིར། ཁ་
ཅིག་ན་རེ། ཕྱི་སྟོང་པ་ཉིད་དང་ནང་སྟོང་པ་ཉིད་འགལ་ལོ་ཟེར་ན། དེ་མི་
འཐད་པར་ཐལ། གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་
པའི་སྟོང་ཉིད་དེ་དེ་གཉིས་ཀ་ཡིན་པའི་ཕྱིར་ཏེ། སྟོང་ཉིད་དེའི་སྟོང་གཞི་ཆོས་
ཅན་དུ་གྱུར་པའི་ཕྱིའི་ཆོས་དང་ནང་གི་ཆོས་གཉིས་ཀ་ཡོད་པའི་ཕྱིར་ཏེ། དེ་
འདྲའི་སྟོང་ཉིད་དེ་གཟུགས་ཀྱི་སྟོང་ཉིད་ཡིན་པར་མ་ཟད། གཟུགས་འཛིན་
ཚད་མའི་ཡང་སྟོང་ཉིད་ཡིན་པའི་ཕྱིར་ཏེ། དེའི་ཕྱིར་གཉིས་སྟོང་གང་ཡིན་པ།
དེ་ནི་དེ་ཡིའང་དེ་ཉིད་ཡིན། །ཞེས་གསུངས་པའི་ཕྱིར། ཁ་ཅིག །དབང་རྟེན་
ཁོག་པ། ཁོ་རང་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་
ཀྱིས་གྲུབ་པས་སྟོང་པ་དེ། ཕྱི་སྟོང་པ་ཉིད་དང༌། ནང་སྟོང་པ་ཉིད་གཉིས་ཀ་
ཡིན་( ༡༢བ) ཟེར་ན། དེ་མི་འཐད་པར་ཐལ། དེའི་སྟོང་གཞི་ཆོས་ཅན་དུ་གྱུར་
པའི་ཕྱིའི་ཆོས་མེད་པའི་ཕྱིར་ཏེ། དེ་ཡིན་ན་ནང་གི་ཆོས་ཡིན་དགོས་པའི་ཕྱིར་
ཏེ། དབང་རྟེན་ཁོག་པ་དེ་ནང་གི་ཆོས་ཡིན་པའི་ཕྱིར། བྱས་པ་ལ་ཁོ་ན་རེ། དེ་
ཕྱི་སྟོང་པ་ཉིད་དང་ནང་སྟོང་པ་ཉིད་གཉིས་ཀ་ཡིན་པར་ཐལ། དེ་ཕྱི་ནང་
གཉིས་ཀའི་སྟོང་པ་ཉིད་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། ཕྱི་
ནང་གཉིས་ཀའི་སྟོང་པ་ཉིད་ཡོད་པའི་ཕྱིར་ཏེ། སྟོང་ཉིད་བཅུ་དྲུག་ཡོད་པའི་
ཕྱིར། ཁ་ཅིག་གཟུགས་འཛིན་རྟོག་པའི་ཞེན་གཞིར་གཟུགས་བདེན་པར་མེད་
པ་དེ། ཆོས་ཀྱི་བདག་མེད་ཕྲ་མོ་ཡིན་ཟེར་ན། དེ་མི་འཐད་པར་ཐལ། མདོ་སྡེ་
པས་དེ་རྟོགས་པའི་ཕྱིར། དེས་གཟུགས་གཟུགས་འཛིན་རྟོག་པའི་ཞེན་གཞི་
ཡིན་པ་དེ་བདེན་མེད་དུ་རྟོགས་པའི་ཕྱིར་ཏེ། དེས་གཟུགས་གཟུགས་ཞེས་
པའི་སྒྲའི་བརྗོད་བྱ་ཡིན་པ་དེ་བདེན་མེད་དུ་རྟོགས་པའི་ཕྱིར་ཏེ། དེས་རྗོད་
བྱེད་ཀྱི་སྒྲའི་བརྗོད་བྱ་བདེན་མེད་དུ་རྟོགས་པའི་ཕྱིར། གཞན་ཡང་། ནམ་

མཁའ་རང་འཛིན་རྟོག་པའི་ཞེན་གཞིར་བདེན་པར་མེད་པ་དེ་ཡང་ཆོས་ཀྱི་
བདག་མེད་ཕྲ་མོ་ཡིན་པར་ཐལ། གཟུགས་ལ་དེའི་ཕྱིར། འདོད་མི་ནུས་ཏེ།
མདོ་སྡེ་པས་དེ་རྟོགས་པའི་ཕྱིར། དེས་ནམ་མཁའ་བདེན་མེད་དུ་རྟོགས་པའི་
ཕྱིར། ཁྱབ་སྟེ། ནམ་མཁའ་བདེན་མེད་དུ་རྟོགས་པའི་གང་ཟག་ཡིན་ན། དེ་
ནམ་མཁའ་རང་འཛིན་རྟོག་པའི་ཞེན་གཞིར་བདེན་མེད་དུ་རྟོགས་པའི་གང་
ཟག་ཡིན་དགོས་པའི་ཕྱིར་ཏེཏེ། རྟག་པ་བྱས་སྟོང་དུ་རྟོགས་པའི་གང་ཟག་ཡིན་
ན། རྟག་པ་སྒྲའི་བྱས་སྟོང་དུ་རྟོགས་( ༡༣ན) པའི་གང་ཟག་ཡིན་དགོས་པའི་
ཕྱིར། རང་རེས། གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པ་དེ་ངོ་བོར་ཀུན་བཏགས་པའི་ཀུན་བཏགས་དང་། དེས་སྟོང་
པ་དེ། ངོ་བོར་ཀུན་བཏགས་པའི་ཀུན་བཏགས་རང་གི་མཚན་ཉིད་ཀྱིས་གྲུབ་
པས་སྟོང་པའི་སྟོང་ཉིད་ཡིན་ཅིང་། གཟུགས་གཟུགས་ཀྱི་དངོས་པོ་ཞེས་པའི་
སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་དེ་ཁྱད་པར་ལ
ཀུན་བཏགས་པའི་ཀུན་བཏགས་དང་དེས་སྟོང་པ་དེ་ཁྱད་པར་ལ་ཀུན་
བཏགས་པའི་ཀུན་བཏགས་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་
ཉིད་ཡིན་བྱས་པ་ལ་ཁོ་ན་རེ། གཟུགས་གཟུགས་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་མ་གྲུབ་པར་ཐལ། དམ་བཅའ་དེའི་ཕྱིར། འདོད་བྱས་
པ་ལ། དེར་གྲུབ་པར་ཐལ། གཟུགས་དེར་དངོས་པོ་ཡིན་པའི་ཕྱིར། ཁ་ཅིག་
གིས་འདིར་མ་ཁྱབ་ཟེར། རྟགས་མ་གྲུབ་བྱས་པ་ལ། དེར་ཐལ། གཟུགས་དེར་
རྟག་པ་མ་ཡིན་པའི་ཕྱིར། མ་གྲུབ་བྱས་པ་ལ། གཟུགས་ཆོས་ཅན། རྟག་པ་ཡིན་
པར་ཐལ། རང་འཛིན་རྟོག་པའི་ཞེན་གཞིར་རྟག་པ་ཡིན་པའི་ཕྱིར། ཟེར་ན།
རི་བོང་གི་རྭ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེར་ཡོད། དེར་
དངོས་པོ་མ་ཡིན་པའི་ཕྱིར། དང་པོ་གྲུབ་སྟེ་བདག་མེད་ཡིན་པའི་ཕྱིར། ཁ་
ཅིག་མ་ཁྱབ་ཟེར་བ་དེ་ལ། གཟུགས་གཟུགས་འཛིན་རྟོག་པའི་ཞེན་གཞིར་

གཟུགས་ཡིན་པར་ཐལ། གཟུགས་དེར་དངོས་པོ་ཡིན་པའི་ཕྱིར། འདོད་ན་
དེར་གཟུགས་ཡོད་པར་( ༡༣་) ཐལ་ལོ། འདོད་ན། དེར་གཟུགས་ཆོས་
ཅན། རང་གི་མཚན་ཉིད་ཀྱིས་གྲུབ་པར་ཐལ། གཟུགས་ཡིན་པའི་ཕྱིར། འདོད་
ན། གཟུགས་དེར་རང་གི་མཚན་ཉིད་ཀྱིས་གྲུབ་པར་ཐལ། འདོད་པའི་ཕྱིར།
གཞན་ཡང་། རང་མཚན་རང་མཚན་འཛིན་པའི་རྟོག་པའི་ཞེན་གཞིར་རང་
མཚན་ཡིན་པར་ཐལ། གཟུགས་གཟུགས་འཛིན་རྟོག་པའི་ཞེན་གཞིར་
གཟུགས་ཡིན་པའི་ཕྱིར། འདོད་མི་ནུས་ཏེ། དེ་དེར་རང་གི་མཚན་ཉིད་ཀྱིས་
གྲུབ་པས་སྟོང་པ་ཡིན་པའི་ཕྱིར། གཞན་ཡང་། གཟུགས་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་ཟེར་བ་དེ་ལ། གཟུགས་དེར་དོན་
དམ་པར་གྲུབ་པར་ཐལ་ལོ། འདོད་ན། དེ་གཟུགས་ཞེས་པའི་སྒྲ་འཇུག་པའི་
འཇུག་གཞིར་དོན་དམ་པར་གྲུབ་པར་ཐལ་ལོ། འདོད་ན། གཟུགས་དོན་དམ་
པར་གཟུགས་ཞེས་པའི་སྒྲའི་བརྗོད་བྱ་ཡིན་པར་ཐལ་ལོ། འདོད་ན། དེ་དོན་
དམ་པར་བརྗོད་བྱེད་ཀྱི་སྒྲའི་བརྗོད་བྱ་ཡིན་པར་ཐལ་ལོ། འདོད་ན། དངོས་པོ་
དེ་དེ་ཡིན་པར་ཐལ་ལོ། །།
༈ གཉིས་པ། ལམ་ཐབས་ཤེས་གཉིས་ཀྱི་རྣམ་གཞག་བཤད་པ་ལ། ཁ་ཅིག །
སྟོང་ཉིད་རྟོགས་པའི་ཤེས་རབ་དེ་ཤེས་རབ་ཁྱད་པར་ཅན་ཡིན་ཅིང་། བྱམས་
སྙིང་རྗེ་བྱང་ཆུབ་ཀྱི་སེམས་དེ། ཐབས་ཁྱད་པར་ཅན་ཡིན་ཟེར་ན། སྟོང་ཉིད་
རྟོགས་པའི་ཤེས་རབ་ཆོས་ཅན། ཐེག་ཆེན་སེམས་བསྐྱེད་ཀྱིས་ཟིན་པར་ཐལ།
ཤེས་རབ་ཁྱད་པར་ཅན་ཡིན་པའི་ཕྱིར། འདོད་མི་ནུས་ཏེ། ཁྱོད་རྒྱུད་ལྡན་གྱི་
ལམ་མ་ཞུགས་ཀྱི་གང་ཟག་ཡོད་པའི་ཕྱིར། སྙིང་( ༡༤ན) རྗེ་ཆེན་པོ་ཡང་ཆོས་
ཅན། ཐེག་ཆེན་སེམས་བསྐྱེད་ཀྱིས་ཟིན་པར་ཐལ། ཐབས་ཁྱད་པར་ཅན་ཡིན་
པའི་ཕྱིར། འདོད་མི་ནུས་ཏེ། ཁྱོད་རྒྱུད་ལ་ལྡན་པའི་ལམ་མ་ཞུགས་ཀྱི་གང་
ཟག་ཡོད་པའི་ཕྱིར། རང་རེས། ཐེག་ཆེན་སེམས་བསྐྱེད་ཀྱིས་ཟིན་པའི་གང་

ཟག་གི་བདག་མེད་རྟོགས་པའི་ཤེས་རབ་དེ། ཤེས་རབ་ཁྱད་པར་ཅན་ཡིན་
བྱས་པ་ལ་ཁོ་ན་རེ། ཐེག་ཆེན་སེམས་བསྐྱེད་ཀྱིས་ཟིན་པའི་འདུས་བྱས་མི་རྟག་
པར་རྟོགས་པའི་ཤེས་རབ་དེ་ཤེས་རབ་ཁྱད་པར་ཅན་ཡིན་པར་ཐལ། དམ་
བཅའ་འཐད་པའི་ཕྱིར། འདོད་ན། ཐེག་ཆེན་སེམས་བསྐྱེད་ཀྱིས་ཟིན་པའི་
ཤེས་རབ་ཡིན་ན། ཤེས་རབ་ཁྱད་པར་ཅན་ཡིན་དགོས་པར་ཐལ། འདོད་པའི་
ཕྱིར། འདོད་ན། བྱང་ཆུབ་སེམས་དཔའི་རྒྱུད་ཀྱི་ཤེས་རབ་ཡིན་ན། དེ་ཡིན་
དགོས་པར་ཐལ། འདོད་པའི་ཕྱིར་ཟེར་ན་མ་ཁྱབ། འདོད་ན། བྱང་སེམས་
ཚོགས་ལམ་པའི་རྒྱུད་ཀྱི་འཇིག་ལྟ་ཆོས་ཅན། དེར་ཐལ། དེའི་ཕྱིར། རྟགས་
གྲུབ་སྟེ། བྱང་སེམས་ཚོགས་ལམ་པའི་རྒྱུད་ཀྱི་ལྟ་བ་ཡིན་པའི་ཕྱིར་ཏེ། ཆོས་
ཅན་དེ་ཡིན་པའི་ཕྱིར། འདོད་མི་ནུས་ཏེ། ལོག་ཤེས་ཡིན་པའི་ཕྱིར་ཏེ། ཆོས་
ཅན་དེ་ཡིན་པའི་ཕྱིར། འོ་ན་ཐེག་ཆེན་སེམས་བསྐྱེད་ཀྱིས་ཟིན་པའི་ཤེས་རབ་
དེ་ཤེས་རབ་ཁྱད་པར་ཅན་ཡིན་པར་ཐལ། ཤེས་རབ་ཁྱད་པར་ཅན་ཡིན་ན།
སྟོང་ཉིད་རྟོགས་པའི་ཤེས་རབ་ཡིན་པས་མ་ཁྱབ་པའི་ཕྱིར། ཁ་ཅིག་ན་རེ།
ཐབས་ཁྱད་པར་ཅན་དང་ཤེས་རབ་ཁྱད་པར་ཅན་འགལ་ལོ་ཟེར་ན། བྱང་
སེམས་ཚོགས་ལམ་པའི་ཀུན་རྫོབ་སེམས་བསྐྱེད་ཀྱི་འཁོར་( ༡༤བ)དུ་བྱུང་བའི་
ཤེས་རབ་ཆོས་ཅན། ཐབས་ཁྱད་པར་ཅན་མ་ཡིན་པར་ཐལ། ཤེས་རབ་ཁྱད་
པར་ཅན་ཡིན་པའི་ཕྱིར། འདོད་མི་ནུས་ཏེ། རྫོགས་པའི་བྱང་ཆུབ་ཐོབ་པར་
བྱེད་པའི་ཐབས་ཁྱད་པར་ཅན་ཡིན་པའི་ཕྱིར་ཏེ། དེ་འདྲའི་ཀུན་རྫོབ་སེམས་
བསྐྱེད་དེ་དེ་ཡིན་པ་གང་ཞིག །དེ་གཉིས་མཚུངས་ལྡན་རྣམ་པ་ལྔ་མཚུངས་
ཡིན་པའི་ཕྱིར།
༈ གསུམ་པ་འབྲས་བུ་སྐུ་གསུམ་གྱི་རྣམ་གཞག་བཤད་པ་ལ། ཁ་ཅིག །ངེས་
པ་ལྔ་དང་ལྡན་པའི་གཟུགས་སྐུ་དེ། ལོངས་སྐུའི་མཚན་ཉིད་ཟེར་ན། དེ་ལ་
སྐྱོན་འཕེན་པ་ཁ་ཅིག་ན་རེ། སངས་འཕགས་ཆོས་ཅན། མཚོན་བྱ་དེར་ཐལ།

བསྟན་བཅོས་ཚད་མ་རྣམ་འགྲེལ་གྱི་ལེའུ་དང་པོའྀ་མཐའ་དཔྱད་མཁས་པ
མཚན་ཉིད་དེའི་ཕྱིར། རྟགས་གྲུབ་སྟེ། ལོངས་སྐུའི་ཡོན་ཏན་དུ་གྱུར་པའི་ངེས་
པ་ལྔ་དང་ལྡན་པའི་ཕྱིར་ཏེ། དེ་ལྟ་བུའི་ངེས་པ་ལྔ་པོ་དེ་སངས་འཕགས་ཀྱི་
ཡོན་ཏན་ཡིན་པའི་ཕྱིར། ཟེར་ན་མ་ཁྱབ་སྟེ། འདོད་ན། སངས་འཕགས་ཆོས་
ཅན། འཁོར་ངེས་པ་བྱང་སེམས་ཤ་སྟག་གིས་བསྐོར་བ་དང་ལྡན་པར་ཐལ་ལོ།
འདོད་ན། བྱང་སེམས་འཕགས་པ་ཁོ་ནས་བསྐོར་བ་དང་ལྡན་པར་ཐལ་ལོ།
འདོད་མི་ནུས་ཏེ། གདུལ་བྱ་རིགས་ཅན་གསུམ་གྱིས་བསྐོར་བ་དང་ལྡན་པའི་
ཕྱིར། དེའི་འཁོར་དུ་གྱུར་པའི་གདུལ་བྱ་རིགས་ཅན་གསུམ་ཀ་ཡོད་པའི་ཕྱིར་
ཏེ། མཆོག་གི་སྤྲུལ་སྐུའི་འཁོར་དུ་གྱུར་པའི་དེ་ལྟར་ཡོད་པའི་ཕྱིར། ཁོ་རང་གི་
ལུགས་ལ། ངེས་པ་ལྔས་ཁྱད་པར་དུ་བྱས་པའི་གཟུགས་སྐུ་དེ། ལོངས་སྐུའི་
མཚན་ཉིད། སྒྲིབ་གཉིས་སྤངས་པའི་ཆོས་ཉིད་ཀྱི་སྐུ་( ༡༥ན) དེ་ངོ་བོ་ཉིད་སྐུའི་
མཚན་ཉིད་ཟེར་ན། དང་པོ་ལ་སངས་འཕགས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། མ་གྲུབ་ན་སོང་། དེར་ཐལ། དེ་ལོངས་སྐུའི་ཁྱད་ཆོས་སུ་
གྱུར་པའི་ངེས་པ་ལྔས་ཁྱད་པར་དུ་བྱས་པ་ཡིན་པའི་ཕྱིར་ཏེ། དེ་ལྔ་པོ་དེའི་
ཁྱད་ཆོས་ཡིན་པའི་ཕྱིར། གཉིས་པ་ལ་སངས་འཕགས་ཀྱི་རྒྱུད་ཀྱི་འགོག་
བདེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་
ཆོས་ཅན། ཆོས་ཉིད་ཡིན་པར་ཐལ་ལོ། །འདོད་ན། དེ་ཆོས་ཅན། དོན་དམ་
པར་ཐལ་ལོ། །འདོད་མི་ནུས་ཏེ། ཁྱོད་ཐོབ་པ་དོན་དམ་ཡིན་པའི་ཕྱིར་ཏེ།
འགོག་བདེན་ཡིན་པའི་ཕྱིར། ཁ་ཅིག་ན་རེ། རི་དྭགས་རུ་རུའི་རྟེན་ཅན་གྱི་
སངས་འཕགས་དེ་སྐྱེ་བ་སྤྲུལ་སྐུའི་མཚན་གཞི་དང་། མཛད་པ་བཅུ་གཉིས་ཀྱི་
ཚུལ་གང་རུང་གཅིག་ལ་གནས་པའི་གཟུགས་སྐུ་དེ། མཆོག་གི་སྤྲུལ་སྐུའི་
མཚན་གཞི་ཟེར་ན། དང་པོ་ལ། དེ་ལྟ་བུའི་སངས་འཕགས་ཆོས་ཅན། དུད་
འགྲོའི་རྟེན་ཅན་གྱི་གང་ཟག་ཡིན་པར་ཐལ། རི་དྭགས་རུ་རུའི་རྟེན་ཅན་གྱི་
གང་ཟག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་ལུས་དེ་དུད་འགྲོའི་

ལུས་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་ཀྱི་ལུས དེ་
སངས་འཕགས་ཀྱི་ལུས་ཡིན་པའི་ཕྱིར། གཉིས་པ་ལ། དེ་ལྟའི་གཟུགས་སྐུ་ཆོས་
ཅན། མཆོག་གི་སྤྲུལ་སྐུ་མ་ཡིན་པར་ཐལ། ལོངས་སྐུ་ཁྱོད་ཡིན་པའི་ཕྱིར། མ་
གྲུབ་ན། ལོངས་སྐུ་དེར་ཐལ། ལོངས་སྐུ་དེ་ཆོས་འཁོར་བསྐོར་བའི་མཛད་པ་ལ་
གནས་པའི་གང་ཟག་ཡིན་པའི་( ༡༥་)ཕྱིར།
༈ བཞི་པ། གཞུང་འདི་གྲུབ་མཐའ་སྨྲ་བ་གང་གི་དབང་དུ་བྱས་པ་ལ། ཁ་
ཅིག་ན་རེ། འདི་མདོ་སེམས་ཐུན་མོང་བའི་གཞུང་ཡིན་ཟེར་ན་འོ་ན་འདི་མདོ་
སྡེ་པའི་གཞུང་ཡིན་པར་ཐལ་ལོ། །འདོད་མི་ནུས་ཏེ། འདིས་གཟུགས་དང་
གཟུགས་འཛིན་ཚད་མ་རྫས་གཞན་དུ་འཛིན་པའི་རྟོག་པ་དེ། ཆོས་ཀྱི་བདག་
འཛིན་དུ་བསྟན་པའི་ཕྱིར། རྟགས་གྲུབ་སྟེ། ཤཱཀྱ་བློས། རྟོག་པ་ནི་སེམས་དང་
སེམས་ལས་བྱུང་བ། ཞེས་སོགས་གསུངས་པའི་ཕྱིར། བྱས་པ་ལ་ཁོ་ན་རེ། ཚད་
མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་གཤེགས་སྐྱོབས་ལ་ཕྱག་
འཚལ་ཏེ། །ཞེས་པའི་གཞུང་འདི། སེམས་ཙམ་པའི་ཐུན་མོང་མ་ཡིན་པའི་
གཞུང་ཡིན་པར་ཐལ། ཚད་མ་ཀུན་ལས་བཏུས་པ་དེ་སེམས་ཙམ་པའི་ཐུན་
མོང་མ་ཡིན་པའི་བསྟན་བཅོས་ཡིན་པ་གང་ཞིག །རྟོག་པའི་དྲ་བ་རྣམ་བསལ་
ཅིང༌། །ཞེས་སོགས་ཀྱི་གཞུང་འདི། སེམས་ཙམ་པའི་ཐུན་མོང་མ་ཡིན་པའི་
གཞུང་ཡིན་པའི་ཕྱིར་ཟེར་ན་མ་ཁྱབ། འདོད་ན། ཚད་མ་གྲུབ་པའི་ལེའུ་དེ་
ཡང་དེ་ཡིན་པར་ཐལ། འདོད་པ་གང་ཞིག །ཚད་མར་གྱུར་པ་ཞེས་སོགས་ཀྱི་
གཞུང་འདི། དེའི་བཤད་བྱ་རྩ་བའི་གཞུང་ཡིན་པའི་ཕྱིར། འདོད་མི་ནུས་ཏེ།
དེ་ཉིད་ལས་འབྱུང་བ་དང་འབྱུང་བ་འཛིན་པའི་ཚད་མ་རྫས་གཞན་དུ་
བསྟན་པའི་ཕྱིར་ཏེ། འབྱུང་སེམས་ཐ་དད་ཉིད་ཕྱིར་དང་། །ཞེས་གསུངས་པའི་
ཕྱིར། འོ་ན་ཁོ་རང་ལ་ཚད་མར་གྱུར་པ་འགྲོ་ལ་ཞེས་སོགས་ཀྱི་གཞུང་འདི།
ཀུན་བཏུས་ཀྱི་ལུས་རྣམ་བཞག་གི་གཞུང་ཡིན་པར་ཐལ། ( ༡༦ན)རྟོག་པའི་དྲ་

བ་རྣམ་བསལ་ཅིང་། །ཞེས་སོགས་ཀྱི་གཞུང་འདི་བསྟན་བཅོས་འདིའི་ལུས་
རྣམ་བཞག་གི་གཞུང་ཡིན་པའི་ཕྱིར། ཁྱབ་པ་ཁས། འདོད་ན། གཞུང་དེས།
རྟོག་གེའི་ཚིག་དོན་བརྒྱད་བསྟན་བྱའི་གཙོ་བོར་བྱས་ནས་བསྟན་པར་ཐལ།
འདོད་པའི་ཕྱིར། འདོད་མི་ནུས་ཏེ། དེས་རྒྱུ་བསམ་སྦྱོར་ཕུན་ཚོགས་དང་།
འབྲས་བུ་སྐུ་གསུམ་གྱི་རྣམ་བཞག་བསྟན་བྱའི་གཙོ་བོར་བྱས་ནས་བསྟན་པའི་
ཕྱིར། གཞན་ཡང་། རྟོག་པའི་དྲ་བ་ཞེས་སོགས་ཀྱི་གཞུང་འདི། མདོ་སེམས་
ཐུན་མོང་བའི་གཞུང་ཡིན་པར་ཐལ། འདིས་ཕུན་སུམ་ཚོགས་པ་གསུམ་མངའ་
བའི་ཐུབ་པ་སངས་རྒྱས་བཅོམ་ལྡན་འདས་ལ་བསྟོད་ཕྱག་མཛད་པ་གང་ཞིག །
དེ་ཙམ་མདོ་སེམས་གཉིས་ཀས་ཁས་ལེན་པའི་ཕྱིར། ཟེར་ན་མ་ཁྱབ། འོ་ན་
བསྟན་བཅོས་འདི་མདོ་སེམས་ཐུན་མོང་པའི་བསྟན་བཅོས་ཡིན་པར་ཐལ།
འདིས་རྟོག་གེའི་ཚིག་དོན་བརྒྱད་བསྟན་བྱའི་གཙོ་བོར་བྱས་ནས་བསྟན་པ་
གང་ཞིག །དེ་ཙམ་མདོ་སེམས་གཉིས་ཀས་ཁས་ལེན་པའི་ཕྱིར། ཁྱབ་པ་ཁས།
༈ ལྔ་པ་བསྟན་བཅོས་ལུས་ཀྱི་རྣམ་བཞག་འཆད་པ་ལ། ཁ་ཅིག་ན་རེ། རྟོག་
གེའི་ཚིག་དོན་བརྒྱད་རེ་རེ་ནས་བསྟན་བཅོས་འདིའི་ལུས་རྣམ་བཞག་ཡིན་ནོ་
ཟེར་ན། དེ་མི་འཐད་པར་ཐལ། བརྒྱད་པོ་ཀུན་སྡོམ་པ་ལུས་རྣམ་བཞག་ཡིན་
ཅིང་། བརྒྱད་པོ་རེ་རེ་ནས་ལུས་ཀྱི་ཆ་ཤས་ཡིན་པའི་ཕྱིར་ཏེ། གཞན་སེལ་ཆེན་
མོ་ལས། ཁ་ཅིག །རྟོག་གེ་བའི་ལུས་བརྒྱད་དུ་བྱེད་པ་མི་འཐད་དེ། དེ་དག་
ཀུན་སྡོམ་པ་ལུས་སུ་འགྱུར་( ༡༦བ) གྱི། བརྒྱད་པོ་ལུས་ཀྱི་ཆ་ཤས་ཡིན་པའི་
ཕྱིར། ཞེས་གསུངས་པའི་ཕྱིར། དེ་ལྟར་བྱས་པ་ལ་ཁོ་ན་རེ། རྟོག་གེའི་ཚིག་དོན་
བརྒྱད་ཀ་བསྟན་བཅོས་འདིའི་ལུས་རྣམ་བཞག་ཡིན་པར་ཐལ། བརྒྱད་པོ་ཀུན་
སྡོམ་པ་དེ་ཡིན་པའི་ཕྱིར། འདོད་ན། མངོན་སུམ་ཡང་དག་ཡང་དེ་ཡིན་པར་
ཐལ་ལོ་ཟེར་ན་མ་ཁྱབ། མཁས་པའི་དབང་པོ་ཁ་ཅིག་གི་གསུངས་ནས། རྟོག་
པའི་དྲ་བ་ཞེས་སོགས་ཀྱི་གཞུང་འདི། སྡེ་བདུན་ཀའི་མཆོད་བརྗོད་ཀྱི་གཞུང་

དང་། ལུས་རྣམ་བཞག་གི་གཞུང་གཉིས་ཀ་ཡིན་ནོ་ཟེར་ན། འོ་ན་རྣམ་ངེས་ཀྱི་
ཡང་མཆོད་བརྗོད་ཀྱི་གཞུང་ཡིན་པར་ཐལ།དམ་བཅའ་འཐད་པའི་ཕྱིར།
འདོད་ན། རྣམ་ངེས་ཀྱི་གཞུང་ཡིན་པར་ཐལ། བྱས་པ་ལ་ཁོ་ན་རེ། དེ་རྣམ་
ངེས་ཀྱི་མཆོད་བརྗོད་ཀྱི་གཞུང་ཡིན་པར་ཐལ་ལོ། །དེ་དེའི་མཆོད་བརྗོད་ཀྱི་
གཞུང་ཡིན་པ་ལ་དགོངས་ནས།དེར་མཆོད་བརྗོད་ཀྱི་གཞུང་དངོས་སུ་མི་
འབྱུང་བ་ཡིན་པའི་ཕྱིར་ཏེ། དེར་མཆོད་བརྗོད་ཀྱི་གཞུང་དངོས་སུ་མ་བྱུང་བ་
ལ་རྒྱུ་མཚན་ཡོད་པའི་ཕྱིར་ཟེར་ན་མ་ཁྱབ་སྟེ། དེའི་རྒྱུ་མཚན་ནི་རྣམ་འགྲེལ་
འདི་སྡེ་བདུན་ཀའི་ཐོག་མ་ཡིན་ཅིང་། འདིར་མཆོད་བརྗོད་མཛད་པས། དེས་
གཞན་རྩོམ་པ་སོགས་ཀྱི་བར་ཆད་ཞི་བར་འགྱུར་བ་ལ་དགོངས་ནས། དེར་
མཆོད་བརྗོད་དངོས་སུ་མ་བྱུང་བ་ཡིན་ནོ། །
༈ རང་ལུགས་བཞག་པ་ལ་གཞུང་འདི་གང་ལས་འཕྲོས་ན།ཆོས་ཀྱི་རྗེ་
བཅོམ་ལྡན་འདས་དེ་ཉིད་ཀྱིས་དང་པོར་བྱང་ཆུབ་མཆོག་ཏུ་ཐུགས་བསྐྱེད།
བར་དུ་བསྐལ་པ་གྲངས་( ༡༧ན) མེད་གསུམ་དུ་ཚོགས་བསགས། མཐར་སངས་
རྒྱས་པའི་ཚུལ་བསྟན་ནས། གདུལ་བྱའི་སྤྱོད་པ་ཉོན་མོངས་པ་བརྒྱད་ཁྲི་བཞི་
སྟོང་གི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པ་ཡིན་ཏེ།
མཛོད་ལས། ཆོས་ཀྱི་ཕུང་པོ་བརྒྱད་ཁྲི་དག །གང་རྣམས་ཐུབ་པས་གསུང་དེ་
དག །ཚིག་གམ་མིང་ཡིན་དེ་དག་ནི། །གཟུགས་དང་འདུ་བྱེད་དག་ཏུ་འདུས་།
ཞེས་དང་། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་
གསུངས། །ཞེས་དང༌། འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས།
སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་པ། །
དེ་དག་ཐུགས་རྗེ་མངའ་བའི་ཐབས་ཚུལ་དང༌། །རིགས་པ་བརྒྱ་དག་གིས་ནི་
འཛུད་པར་མཛད། །ཅེས་གསུངས་པའི་ཕྱིར། འོ་ན། ཆོས་ཀྱི་ཕུང་པོ་བརྒྱད་ཁྲི་
བཞི་སྟོང་དེ་གང་ཞེ་ན་དེ་ཡང་བཞག་ཏུ་ཡོད་དེ། འདོད་ཆགས་ལ་སྤྱོད་པའི་

གཉེན་པོར་ཆོས་ཀྱི་ཕུང་པོ་ཉི་ཁྲི་ཆིག་སྟོང༌། ཞེ་སྡང་ལ་སྤྱོད་པའི་གཉེན་པོར་
ཆོས་ཀྱི་ཕུང་པོ་ཉི་ཁྲི་ཆིག་སྟོང༌། གཏི་མུག་ལ་སྤྱོད་པའི་གཉེན་པོར་ཆོས་ཀྱི་
ཕུང་པོ་ཉི་ཁྲི་ཆིག་སྟོང་། དུག་གསུམ་ཆ་མཉམ་ལ་སྤྱོད་པའི་གཉེན་པོར་ཆོས་
ཀྱི་ཕུང་པོ་ཉི་ཁྲི་ཆིག་སྟོང་རྣམས་ཡིན་ལ།དེ་རྣམས་ཀྱི་ནང་ནས་རབ་དང་
གཙོ་བོ་དང་ཕུལ་དུ་བྱུང་བ་ནི།ཡུམ་རྒྱས་འབྲིང་བསྡུས་གསུམ་( ༡༧བ)ལ་
སོགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་སྡེ་རིན་པོ་ཆེ་རྣམས་ཡིན་ཏེ།
མདོ་ལས། ཤཱ་རིའི་བུ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་
རྫོགས་པར་འཚང་རྒྱ་བར་འདོད་པས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་
བརྩོན་པར་བྱའོ། །ཞེས་དང༌། ཡོངས་གཏད་ཀྱི་ལེའུ་ལས་ཀུན་དགའ་བོ་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་འཇིག་རྟེན་ན། ཇི་སྲིད་རབ་ཏུ་སྤྱོད་པ་དེ་སྲིད་
དུ། དེ་བཞིན་གཤེགས་པ་བཞུགས་པ་རིག་པར་བྱའོ། །ཀུན་དགའ་བོ་དེ་སྲིད་
དུ་དེ་བཞིན་གཤེགས་པས་ཆོས་སྟོན་པར་རིག་པར་བྱའོ། །ཞེས་རྒྱ་ཆེར་
གསུངས་པའི་ཕྱིར། འོ་ན། ཤེར་ཕྱིན་གྱི་མདོའི་དགོངས་པ། ཤིང་རྟའི་སྲོལ་
འབྱེད་གང་དང་གང་གིས་བཀྲལ་བ་ཡིན་ཞེ་ན། འདི་ལ་གཉིས་ལས། མགོན་པོ་
ཀླུ་སྒྲུབ་ཀྱིས་འགྲེལ་ཚུལ་དང་། རྗེ་བཙུན་བྱམས་མགོན་གྱིས་འགྲེལ་ཚུལ་
གཉིས། དང་པོ་དངོས་བསྟན་སྟོང་ཉིད་ཀྱི་རིམ་པ་གཏན་ལ་འབེབས་པར་
བྱེད་པ་ལ། ལང་ཀར་གཤེགས་པའི་མདོ་ལས། ལྷོ་ཕྱོགས་བེ་ཏའི་ཡུལ་དུ་ནི། །
དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་འབོད་པ་སྟེ། །ཡོད་དང་
མེད་པའི་ཕྱོགས་འཇིག་པ། ང་ཡི་ཐེག་པ་འཇིག་རྟེན་དུ། །བླ་མེད་ཐེག་ཆེན་
རབ་བཤད་ནས། །རབ་ཏུ་དགའ་བའི་ས་སྒྲུབ་སྟེ། །བདེ་བ་ཅན་དུ་དེ་འགྲོའོ། །
ཞེས་རྒྱལ་བས་མདོ་རྒྱུད་དུ་མ་ནས་ལུང་བསྟན་པའི་བདག་ཉིད་ཆེན་པོ་
མགོན་པོ་ཀླུ་སྒྲུབ་ཀྱིས། དབུ་མ་རིགས་ཚོགས་དྲུག་ངོ་བོ་ཉིད་མེད་པར་སྨྲ་བའི་
ཚུལ་དུ་བཀྲལ།

༈ གཉིས་པ་རྗེ་བཙུན་བྱམས་མགོན་གྱིས་སྦས་( ༡༨ན)དོན་མངོན་རྟོགས་
ཀྱི་རིམ་པ་གཏན་ལ་འབེབས་པར་བྱེད་པ་ལ། བསྟན་བཅོས་མངོན་པར་
རྟོགས་པའི་རྒྱན་དང་། མཐར་ཐུག་ཐེག་པ་གཅིག་ཏུ་སྒྲུབ་པ་ལ་ཐེག་ཆེན་རྒྱུད་
བླ་མ་དང་བྱམས་ཆོས་ཕྱི་མ་གསུམ་སེམས་ཙམ་དུ་བཀྲལ་བ་ཡིན་ལ། དེའི་རྗེས་
སུ་འབྲང་ནས། འཇམ་དཔལ་རྩ་རྒྱུད་ལས། ཐོགས་མེད་ཅེས་བྱའི་དགེ་སློང་ནི།།
བསྟན་བཅོས་དེ་ནི་དོན་ལ་མཁས། །མདོ་སྡེ་ངེས་དོན་དྲང་བའི་དོན། །རྣམ་པ་
མང་པོ་རབ་ཏུ་བྱེད། །འཇིག་རྟེན་རིགས་པ་སྟོན་བདག་ཉིད། །གཞུང་འབྱེད་
ངང་ཚུལ་ཅན་དུ་འགྱུར། །དེའི་རིག་པ་གྲུབ་པ་ནི། །ས་ལའི་ཕོ་ཉ་མོ་ཞེས་
བརྗོད། །དེའི་སྔགས་ཀྱི་མཐུ་ཡིས་ནི། །བློ་ནི་བཟང་པོ་སྐྱེ་བར་འགྱུར། །བསྟན་
པ་ཡུན་རིང་གནས་བྱའི་ཕྱིར། །མདོའི་དེ་ཉིད་དོན་བསྡུ་བྱེད། །ལོ་ནི་བརྒྱ་དང་
ལྔ་བཅུ་འཚོ། །དེ་ལུས་ཞིག་ནས་ལྷ་ཡུལ་འགྲོ། །འཁོར་བ་རྣམས་སུ་འཁོར་བ་
ན། །ཡུན་རིང་བདེ་བ་རྗེས་མྱོང་ནས། །བདག་ཉིད་ཆེན་པོའི་མཐར་བགྱིད་དེ། །
བྱང་ཆུབ་དམ་པ་ཐོབ་པར་འགྱུར། །ཞེས་ལུང་བསྟན་པའི་སློབ་དཔོན་
འཕགས་པ་ཐོགས་མེད་ཀྱིས་ས་སྡེ་ལྔ་དང་། སྡོམ་རྣམ་པ་གཉིས་ལ་སོགས་པ་
མཛད། དེའི་རྗེས་སུ་འབྲང་ནས། སློབ་དཔོན་དབྱིག་གཉེན་གྱིས་པྲ་ཀ་ར་ཎ་སྡེ་
བརྒྱད་ལ་སོགས་པ་མཛད། དེའི་རྗེས་སུ་འབྲང་ནས། བདག་ཉིད་ཆེན་པོ་
ཕྱོགས་ཀྱི་གླང་པོས་རླུང་གི་རབ་དབྱེ་ལ་སོགས་པའི་ཚད་མའི་བསྟན་བཅོས་
ཐོར་བུ་བརྒྱ་དང་ཉི་ཤུ་རྩ་བརྒྱད་( ༡༨་) མཛད། དེ་དག་ཀྱང་བརྗོད་བྱ་ཐོར་
བུ་ལྟ་བུར་གྱུར་ནས། དེ་རྣམས་ཀྱི་བརྗོད་བྱ་གཅིག་ཏུ་བསྡུས་པ་ཚད་མའི་མདོ་
ཀུན་ལས་བཏུས་པ་མཛད་པ་ཡིན་ཏེ། ཚད་མར་སྒྲུབ་ཕྱིར་རང་གི་གཞུང་ཀུན་
ལས། །བཏུས་ཏེ་སྣ་ཚོགས་འཐོར་རྣམས་འདིར་གཅིག་བྱ། །ཞེས་གསུངས་
པའི་ཕྱིར། ཚད་མ་ཀུན་ལས་བཏུས་པ་དེ་ཡང་རྗོད་བྱེད་ཀྱི་ཚིག་བརླིང་ཞིང་།
བརྗོད་བྱའི་དོན་ཟབ་ལ་རྒྱ་ཆེ་བས་ན། གདུལ་བྱ་རྣམས་ཀྱིས་ཇི་ལྟ་བ་བཞིན་

ཏུ་རྟོགས་མི་ནུས་པས། དེའི་དགོངས་པ་འགྲེལ་པར་བྱེད་པ་ལ། འཇམ་དཔལ་
རྩ་རྒྱུད་ལས། ཡི་གེ་དྷ་ཞེས་སྡོམ་བརྩོན་མཆོག །ལྷོའི་ཕྱོགས་སུ་རྣམ་པར་
གྲགས། །རྒོལ་བ་ངན་པ་བཟློག་བྱེད་ཅིང༌། །སྡོམ་བརྩོན་སྔགས་ཀྱང་འགྲུབ་
པར་བྱེད། །ཅེས་ལུང་བསྟན་པའི་དགེ་སློང་ཆོས་ཀྱི་གྲགས་པས། གཙོ་བོ་ལུས་
ལྟ་བུའི་བསྟན་བཅོས་གསུམ་དང༌། འཕྲོས་པ་ཡན་ལག་ལྟ་བུའི་བསྟན་བཅོས་
བཞི་སྟེ། ཚད་མ་སྡེ་བདུན་མཛད་པ་ཡིན་ཏེ། རྣམ་ངེས་ལས། གང་ལ་འཕགས་
པ་ཉིད་བྱོན་རྗེས་བཟུང་དེ་ནི་དཔལ་ལྡན་དྲི་མེད་བློ་མངའ་སྟེ། །འཇིག་རྟེན་
བློ་གྲོས་བླུན་པོ་འདིས་ནི་དེ་ཚིག་བརླིང་པ་གསལ་བར་མི་ཤེས་པས།།ཉེར་
བརྟེན་འཇིག་རྟེན་རྒྱས་མཛད་དེ་ལ་རྨོངས་པས་ཅུང་ཟད་སྨད་བྱས་ནའང་། །
དོན་མིན་སྐྱེ་བར་འགྱུར་བ་ཡིན་པས་བརྩེ་བས་དེའི་ལུགས་ནི་གསལ་བར་
བཤད། །ཅེས་གསུངས་པའི་ཕྱིར། དེ་ལྟར་ན་ཡུམ་རྒྱས་འབྲིང་བསྡུས་གསུམ་
དང་། འཁོར་ལོ་མཐའ་མ་གཉིས་བསྟན་བཅོས་འདིའི་བཤད་བྱ་རྩ་བའི་མདོ་
དང་( ༡༩ན)ཚད་མ་ཀུན་ལས་བཏུས་པ་དེ་བཤད་བྱ་རྩ་བའི་བསྟན་བཅོས་
ཡིན་ནོ། དེ་ལྟར་ཡིན་ན་གཙོ་བོ་ལུས་ལྟ་བུའི་བསྟན་བཅོས་གསུམ་པོ་དེ་གང་།
འཕྲོས་པ་ཡན་ལག་ལྟ་བུའི་བསྟན་བཅོས་བཞི་པོ་དེ་ཇི་ལྟ་བུ་ཞེ་ན། དང་པོ་
བཞག་ཏུ་ཡོད་དེ། རྒྱས་པའི་བསྟན་བཅོས་ཚད་མ་རྣམ་འགྲེལ། ཅུང་ཟད་
བསྡུས་པ་ཚད་མ་རྣམ་ངེས། ཤིན་ཏུ་བསྡུས་པ་རིགས་པའི་ཐིགས་པའོ། །དང་
པོ་ལ་རྒྱས་པ་ཞེས་བརྗོད་པའི་རྒྱུ་མཚན་ཡོད་དེ། དེས་རྟོག་གེའི་ཚིག་དོན་
བརྒྱད་རྒྱས་པར་བསྟན་པས་ན་དེ་ལྟར་བརྗོད་པའི་ཕྱིར གཉིས་པ་ལ་ཅུང་
ཟད་བསྡུས་པ་ཞེས་བརྗོད་པའི་རྒྱུ་མཚན་ཡོད་དེ། རྣམ་འགྲེལ་ལ་ལྟོས་ཏེ་རྟོག་
གེའི་ཚིག་དོན་བརྒྱད་ཅུང་ཟད་བསྡུས་ནས་བསྟན་པས་ན་དེ་ལྟར་བརྗོད་པའི་
ཕྱིར། གསུམ་པ་ལ་ཤིན་ཏུ་བསྡུས་པ་ཞེས་བརྗོད་པའི་རྒྱུ་མཚན་ཡོད་དེ། རྣམ་
འགྲེལ་རྣམ་ངེས་གཉིས་ཀ་ལ་ལྟོས་ཏེ། རྟོག་གེའི་ཚིག་དོན་བརྒྱད་ཤིན་ཏུ་

བསྡུས་ནས་བསྟན་པས་ན། དེ་ལྟར་བརྗོད་པའི་ཕྱིར། བསྟན་བཅོས་དེ་གསུམ་
ལ་ལུས་ལྟ་བུ་ཞེས་བརྗོད་པའི་རྒྱུ་མཚན་ཡོད་དེ། རྟོག་གེའི་ཚིག་དོན་བརྒྱད་
བརྗོད་བྱར་བསྟན་པས་ན་དེ་ལྟར་བརྗོད་པའི་ཕྱིར། འཕྲོས་པ་ཡན་ལག་ལྟ་
བུའི་བསྟན་བཅོས་བཞི་ནི། གཏན་ཚིགས་ཐིགས་པ། འབྲེལ་བ་བརྟག་པ། རྒྱུད་
གཞན་སྒྲུབ་པ། རྩོད་པའི་རིགས་པ་རྣམས་སོ། །དེ་རྣམས་ལ་ཡན་ལག་ལྟ་བུ་
ཞེས་བརྗོད་པའི་རྒྱུ་མཚན་ཡོད་དེ། དེ་( ༡༩་) རྣམས་རེ་རེས་རྟོག་གེའི་ཚིག་
དོན་བརྒྱད་བརྗོད་བྱར་མ་བསྟན་ཅིང་། དེའི་ཆ་རེ་བསྟན་པས་ན་དེ་ལྟར་
བརྗོད་པའི་ཕྱིར། འོ་ན་འཕྲོས་པ་ཞེས་པའི་ཚུལ་དེ་གང་ཞེ་ན་གཏན་ཚིགས་
ཐིགས་པ་དེ་ཕྱོགས་ཆོས་དེ་ཆས་ཁྱབ་པ་ཡི། གཏན་ཚིགས་ཞེས་པའི་གཞུང་
འདི་ལས་འཕྲོས་པ་ཡིན་ཏེ། འདིའི་སྐབས་སུ་ཚུལ་གསུམ་རྟགས་ཡང་དག་གི་
མཚན་ཉིད་དུ་བསྟན་པ་ལ་མུ་སྟེགས་པ་ཁ་ཅིག །ཚུལ་གཅིག་རྟགས་ཡང་དག་
གི་མཚན་ཉིད་དུ་འདོད་པ་དང་། རང་སྡེ་ཁ་ཅིག །ཚུལ་དྲུག་རྟགས་ཡང་དག་
གི་མཚན་ཉིད་དུ་འདོད་པ་ལ་སོགས་པའི་ལོག་རྟོག་དུ་མ་ཡོད་པས། དེ་ལྟ་
བུའི་ལོག་རྟོག་དུ་མ་བསལ་ནས། རྟགས་ཡང་དག་གི་ཚུལ་ལ་ཚུལ་གསུམ་ཁོ་
ནར་ངེས་པར་བསྟན་པའི་ཕྱིར། འབྲེལ་པ་བརྟག་པ། གང་ལས་འཕྲོས་ན།
མེད་ན་མི་འབྱུང་ངེས་པའི་ཕྱིར། །ཞེས་པའི་གཞུང་འདི་ལས་འཕྲོས་པ་ཡིན་ཏེ།
འདིའི་སྐབས་སུ་རྟགས་ཡང་དག་གི་རྟགས་ཆོས་ཀྱི་འབྲེལ་བ་དེ་ལ། ཁོ་རང་དུ་
གྱུར་པའི་བདག་གཅིག་གི་འབྲེལ་བ་དང་། ཁོ་རང་དུ་གྱུར་པའི་དེ་བྱུང་གི་
འབྲེལ་བ་གཉིས་སུ་གྲངས་ངེས་པར་བསྟན་པ་ལ། ཁ་ཅིག་ལྡན་པའི་འབྲེལ་བ་
དང་། འདུ་བའི་འབྲེལ་བ་དང༌། འབྲེལ་བ་རྫས་གྲུབ་ཡོད་པར་འདོད་པའི་
ལོག་རྟོག་དུ་མ་ཡོད་པས། དེ་རྣམས་བསལ་ནས་རྟགས་ཡང་དག་གི་རྟགས་
ཆོས་ཀྱི་འབྲེལ་བ་དེ་ལ། ཁོ་རང་དུ་གྱུར་པའི་བདག་གཅིག་གི་འབྲེལ་བ་དང་།
ཁོ་རང་དུ་གྱུར་པའི་དེ་བྱུང་གི་འབྲེལ་བ་གཉིས་( ༢་ན) སུ་གྲངས་ངེས་པར་

བསྟན་པའི་ཕྱིར། རྒྱུད་གཞན་སྒྲུབ་པ་གང་ལས་འཕྲོས་ན། ཕྱི་དོན་མེད་པར་
བསྟན་པའི་མངོན་སུམ་ལེའུའི་གཞུང་རྣམས་ལས་འཕྲོས་པ་ཡིན་ཏེ། འདིའི་
སྐབས་སུ་ཕྱི་དོན་མེད་པར་བསྟན་པ་ལ། ཕྱི་དོན་མེད་ན་སྔ་རྒོལ་ལས་རྒྱུད་
གཞན་པའི་ཕྱི་རྒོལ་གྱི་སེམས་རྒྱུད་མེད་པར་འགྱུར་ལ་དེ་ལྟར་ན་ཕྱི་རྒོལ་མེད་
པར་འགྱུར། དེ་ལྟར་ན་གཞན་དོན་བྱེད་པའི་ཚུལ་ཡང་མེད་པར་འགྱུར་རོ། །
ཞེ་ན་དེ་ལྟར་མི་འགྱུར་ཏེ། ཕྱི་དོན་མེད་ཀྱང་ངག་སྨྲ་བའི་རྟགས་ལས་སྔ་རྒོལ་
ལས་རྒྱུད་གཞན་པའི་ཕྱི་རྒོལ་གྱི་རྒྱུད་ལ་སེམས་ཡོད་པར་དཔོག་ནུས་པར་དེ་
ཉིད་ཀྱིས་བསྟན་པའི་ཕྱིར། རྩོད་རིགས་གང་ལས་འཕྲོས་ན། གཞན་དོན་ལེའུ་
ལས་འཕྲོས་པ་ཡིན་ཏེ། དེ་ཉིད་ལས་གཞན་དོན་སྒྲུབ་ངག་ཡང་དག་དངོས་
བསྟན་བསྟན་བྱའི་གཙོ་བོར་བྱས་ནས་བསྟན་ཅིང་། དེ་འགོད་པ་པོའི་གང་
ཟག་དངོས་བསྟན་བསྟན་བྱའི་གཙོ་བོར་བྱས་ནས་མ་བསྟན་པས། དེ་དངོས་
སུ་སྟོན་པ་ལ་རྩོད་རིགས་གསུངས་པའི་ཕྱིར། དེས་ན་དགེ་སློང་ཆོས་ཀྱི་གྲགས་
པས་སྡེ་བདུན་དཀྱུས་ཐོག་གཅིག་ལ་བརྩམས་ཤིང་། ཐོག་མར་བསྟན་བཅོས་
རྣམ་འགྲེལ་འདི་ཉིད་བརྩམས་པས། གདུལ་བྱ་རྣམས་འདི་ལ་ཐོས་བསམ་གྱིས་
འཇུག་རིགས་ཏེ། འདི་ཉིད་ལས། གཞི་བདེན་པ་གཉིས་ཀྱི་རྣམ་བཞག་ལ་
སོགས་པ་དངོས་བསྟན་བསྟན་བྱའི་གཙོ་བོར་བྱས་ནས་བསྟན་པའི་ཕྱིར། ། འོ་
ན། བསྟན་བཅོས་དེ་འཆད་ཚུལ་དེ་གང་ཞེ་ན། ( ༢་) འདི་ལ་མཚན་གྱི་དོན།
འགྱུར་གྱི་ཕྱག །གཞུང་གི་དོན། མཇུག་གི་དོན་ནོ། །དང་པོ་ནི་བསྟན་བཅོས་
འདིའི་མཚན་ལ། རྒྱ་གར་ན་སྐད་རིགས་མི་གཅིག་པ་བཞི་ཡོད་པའི་སཾ་སྐྲྀ་ཏའི་
སྐད་དུ། པྲ་མ་ཎ་བར་ཏི་ཀ་ཀ་རི་ཀ་ཞེས་བྱ་བ་ལ། དེ་ཉིད་བོད་སྐད་དུ་སྒྱུར་ན།
ཚད་མ་རྣམ་འགྲེལ་གྱི་ཚིག་ལེའུར་བྱས་པ་ཞེས་བརྗོད་ཅིང་། དེ་ཡང་པྲ་མ་ཎ་
ཞེས་པའི་པྲ་དང་པོ་དང་གཙོ་བོ་སོགས་དུ་མ་ལ་འཇུག་པ་ལས།ངོ་བོ་ཉིད་
མེད་པར་སྨྲ་བའི་ཐལ་འགྱུར་བ་རྣམས་ནི། ཚད་མའི་སྐད་དོད། པྲ་ཞེས་པ་

གཙོ་བོ་ལ་འཇུག་པའི་དབང་དུ་བྱས་ནས། རང་གི་ཡུལ་གྱི་གཙོ་བོ་ལ་མི་བསླུ་
བའི་རིག་པའམ། རང་གི་འཛིན་སྟངས་ཀྱི་ཡུལ་ལ་མི་བསླུ་བའི་རིག་པ་ཚད་
མའི་དོན་དུ་བཞེད་ལ། འདིར་པྲ་ཞེས་པ་དང་པོ་དང་། མ་ཎ་འཇལ་བ་ལ་
འཇུག་པས། དང་པོར་འཇལ་བ་ཞེས་པ་དོན་འགྱུར་དུ་མཛད་ནས། གསར་དུ་
མི་བསླུ་བའི་རིག་པ་ཚད་མའི་དོན་དུ་བཞེད་ལ། འོ་ན་ཚད་མ་རྣམ་འགྲེལ་
ཞེས་པའི་ཚད་མ་དེ་གང་། དེའི་དོན་རྣམ་པར་འགྲེལ་ཚུལ་ཇི་ལྟ་བུ་ཞེ་ན།
བསྟན་བཅོས་འདི་ཆོས་ཅན། ཚད་མ་རྣམ་འགྲེལ་ཞེས་བརྗོད་པའི་རྒྱུ་མཚན་
ཡོད་དེ། ཐུབ་པའི་གསུང་རབ་དང་ཚད་མ་ཀུན་ལས་བཏུས་པའི་དགོངས་པ་
ཕྱིན་ཅི་མ་ལོག་པར་རྣམ་པར་འགྲེལ་བའི་རྒྱུ་མཚན་གྱིས་དེ་ལྟར་བརྗོད་པའི་
ཕྱིར། ཐུབ་པའི་གསུང་རབ་དང་ཚད་མ་ཀུན་ལས་བཏུས་པ་ཆོས་ཅན། ཁྱོད་ལ་
ཚད་མའི་མིང་གིས་བཏགས་ནས་བསྟན་པའི་རྒྱུ་མཚན་ཡོད་དེ། བདེན་པ་
གཉིས་གསར་དུ་རྟོགས་( ༢༡ན) པའི་ཤེས་པ་ནི་ཚད་མ་ཡིན་ལ། ཁྱོད་ཀྱིས་དེ་
བརྗོད་བྱར་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཆོས་ཅན།
ཚིག་ལེའུར་བྱས་པ་ཞེས་བརྗོད་པའི་རྒྱུ་མཚན་ཡོད་དེ། རྗེས་སུ་བསྔགས་པའི་
སྡེབ་སྦྱོར་ཅན་གྱི་ཚིགས་བཅད་དུ་ཡོད་པས་དེ་ལྟར་དུ་བརྗོད་པའི་ཕྱིར། འོ་ན།
རྗེས་སུ་བསྔགས་པའི་སྡེབ་སྦྱོར་དེ་གང་ཞེ་ན། ཚིགས་སུ་བཅད་པ་ཡིག་འབྲུ་
བདུན་པ་གཅིག་ལ་བྱེད་པར་ལེགས་བཤད་གསེར་འཕྲེང་ལས་བཤད་པའི་
ཕྱིར།
༈ གཉིས་པ་འགྱུར་ཕྱག་སྟོན་པར་བྱེད་པ་ལ། འཕགས་པ་འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་ལོ། །ཞེས་པ་འདི་བྱུང་། དོན་ནི། ལོ་ཙཱ་བ་
རྣམས་ཀྱིས་བསྟན་བཅོས་འདི་ཉིད་བསྒྱུར་བའི་ཐོག་མར། འཕགས་པ་འཇམ་
དཔལ་ལ་འགྱུར་ཕྱག་མཛད་པ་ལ་ཆོས་ཅན། དགོས་པ་ཡོད་དེ། འགྱུར་མཐར་
ཕྱིན་པར་བྱ་བའི་ཆེད་ཡིན་པའི་ཕྱིར། བསྟན་བཅོས་བསྒྱུར་བའི་ཐོག་མར་རྒྱ་

སྐད་སྨོས་པ་ལ་ཆོས་ཅན། དགོས་པ་ཡོད་དེ། བསྟན་བཅོས་ཁུངས་བཙུན་
པར་བྱ་བ་དང༌། སཾ་སྐྲྀ་ཏའི་སྐད་ལ་བག་ཆགས་བཞག་པར་བྱ་བའི་ཆེད་ཡིན་
པའི་ཕྱིར། བསྟན་བཅོས་བསྒྱུར་བའི་ཐོག་མར་བོད་སྐད་སྨོས་པ་ལ་ཆོས་ཅན།
དགོས་པ་ཡོད་དེ། ལོ་ཙཱ་བ་རྣམས་ལ་བྱས་པ་ཤེས་ཤིང༌། དྲིན་དུ་གཟོ་བར་བྱ་
བའི་ཆེད་ཡིན་པའི་ཕྱིར།རྒྱ་སྐད་བོད་སྐད་གཉིས་ཀ་སྨོས་པ་ལ་ཆོས་ཅན།
དགོས་པ་ཡོད་དེ། ངེས་ཚིག་སོ་སོར་( ༢༡་) ཡང་དག་པར་གོ་བ་ལ་དབང་
བསྒྱུར་བརྟན་པོ་ཐོབ་པའི་ཆེད་ཡིན་པའི་ཕྱིར། གསུམ་པ་གཞུང་གི་དོན་ལ།
བསྟན་བཅོས་རྩོམ་པ་ལ་འཇུག་པའི་བྱ་བ།བརྩམས་པའི་བསྟན་བཅོས་ཀྱི་
ལུས་དངོས་བཤད་པ། རྩོམ་པ་མཐར་ཕྱིན་པའི་ཚུལ་དང་གསུམ། དང་པོ་
འཆད་པ་ལ། རྟོག་པའི་དྲ་བ་རྣམ་བསལ་ཅིང༌། །ཞེས་པ་ནས། འདི་ལ་དགའ་
བ་སྐྱེས་ཞེས་པའི་བར་བྱུང་། གཉིས་པ་འཆད་པ་ལ། ཕྱོགས་ཆོས་ཞེས་པ་ནས།
མེད་པ་ཅན་གྱི་ཚོགས་པ་བཞིན། ཞེས་པའི་བར་བྱུང༌། གསུམ་པ་འཆད་པར་
བྱེད་པ་ལ། བློ་ཡི་ནུས་པ་ཆུང་བ་མེད་པ་དེ་དག་གིས་ཀྱང་། །ཞེས་པ་ནས།
མཁས་པའི་པདྨོ་རྒྱས་བྱེད་ཡིན། །ཞེས་པའི་བར་བྱུང་། དང་པོ་ལ་ཡང་།
མཆོད་བརྗོད་དང་རྩོམ་པར་དམ་བཅའ་གཉིས། དང་པོ་འཆད་པ་ལ། རྟོག་
པའི་དྲ་བ་རྣམ་བསལ་ཅིང་། །ཞེས་སོགས་བྱུང་།
༈ གཉིས་པ་འཆད་པ་ལ། སྐྱེ་བོ་ཕལ་ཆེར། ཞེས་སོགས་བྱུང༌། གཞུང་དེས་
ཐུབ་པ་སངས་རྒྱས་བཅོམ་ལྡན་འདས་ལ་མཆོད་པར་བརྗོད་ཚུལ་དེ་གང་ཞེ་
ན། འདི་ལ་ཤཱཀྱ་བློའི་ལུགས་དང༌། ཐར་ལམ་གསལ་བྱེད་ཀྱི་ལུགས་གཉིས།
དང་པོ་སངས་རྒྱས་བཅོམ་ལྡན་འདས་ལ་མཆོད་བརྗོད་བྱས་པའི་དབང་དུ་
བྱས་པ་དང་། ཀུན་ཏུ་བཟང་པོ་ལ་མཆོད་བརྗོད་བྱས་པའི་དབང་དུ་བྱས་པ་
གཉིས། དང་པོ་ལ་དགོས་དོན། བསྡུས་དོན། ཚིག་དོན་དང་གསུམ། དང་པོ་ནི།
རྟོག་པའི་དྲ་བ་རྣམ་བསལ་ཅིང་། །ཞེས་( ༢༢ན) སོགས་མཆོད་བརྗོད་མཛད་པ་

ལ་ཆོས་ཅན། དགོས་པ་ཡོད་དེ། དཔལ་ལྡན་ཆོས་གྲགས་རང་ཉིད་སྐྱེས་བུ་དམ་
པའི་སྤྱོད་པ་དང་མཐུན་པར་བྱ་བ་དང་། བསྟན་བཅོས་རྩོམ་པ་མཐར་ཕྱིན་
པར་བྱ་བ་དང་། བསྟན་བཅོས་རྣམ་འགྲེལ་ལ་འཆད་ཉན་བྱེད་པ་རྣམས་ཀྱང་།
སྔར་བསྟོད་ནས་ཞུགས་པ་ལས་བསོད་ནམས་སྐྱེ་བའི་ཆེད་ཡིན་པའི་ཕྱིར། དེ་
ལྟར་ཡང༌། ཤཱཀྱ་བློས། ཡ་རབས་དག་ནི་ཕལ་ཆེར་བསྟན་བཅོས་རྩོམ་པ་ལ་
ཐོག་མར་འདོད་པའི་ལྷ་ལ་ཕྱག་བྱེད་དེ།དེ་བས་ན་སློབ་དཔོན་འདི་ཡང་
བདག་ཉིད་དམ་པ་རྣམས་དང་སྤྱོད་པ་མཐུན་པར་བསྟན་པར་བྱ་བ་དང་།
ཁྱད་པར་དུ་འཕགས་པའི་ལྷ་ལ་བསྟོད་པས་བསོད་ནམས་འཕེལ་ལ། བསོད་
ནམས་འཕེལ་བས་ཀྱང་བསྟན་བཅོས་གེགས་མེད་པར་མཐར་ཕྱིན་པ་དང་།
འཆད་པར་བྱེད་པ་དང་ཉན་པར་བྱེད་པ་རྣམས་སྔར་བསྟོད་ནས་ཞུགས་པ་
ལ་བསོད་ནམས་སྐྱེ་བའི་ཕྱིར། ། གཞན་གྱི་དོན་གཟིགས་ནས། རྟོག་པའི་དྲ་བ་
རྣམ་བསལ་ཅིང་། །ཞེས་བྱ་བ་ལ་སོགས་པ་ཁྱད་པར་དུ་འཕགས་པའི་ལྷ་ལ་
མཆོད་བརྗོད་བརྩམས་སོ། །ཞེས་གསུངས་པའི་ཕྱིར། གཉིས་པ་བསྡུས་དོན་ལ།
བསྟོད་པ་དང་། ཕྱག་འཚལ་བ་གཉིས། དང་པོ་ལ་རང་དོན་ཕུན་ཚོགས་ཀྱི་
སྒོ་ནས་བསྟོད་པ་དང་། གཞན་དོན་ཕུན་ཚོགས་ཀྱི་སྒོ་ནས་བསྟོད་པ་དང་།
གཞན་དོན་སྒྲུབ་པའི་ཐབས་ཕུན་ཚོགས་ཀྱི་སྒོ་ནས་བསྟོད་པ་དང་གསུམ།
( ༢༢་) དང་པོ་ནི། རྟོག་པའི་དྲ་བ་རྣམ་བསལ་ཅིང༌། །ཞེས་སོགས་རྐང་པ་
གཉིས་ཀྱིས་བསྟན། གཉིས་པ་ནི། ཀུན་ཏུ་བཟང་པོ་ཞེས་པས་བསྟན། གསུམ་
པ་ནི། འོད་ཟེར་དག་ཀུན་ནས་འཕྲོ། ཞེས་པས་བསྟན། ཕྱག་འཚལ་བ་ནི། ཕྱག་
འཚལ་ཞེས་པས་བསྟན་ཏེ། དེ་སྐད་དུ་ཡང་། ཤཱཀྱ་བློས། གང་གི་ཚེ་ན་ཀུན་ཏུ་
བཟང་པོ་ཞེས་པའི་སྒྲ་གྲགས་པས་བྱང་ཆུབ་སེམས་དཔའ་ཡིན་པར་མི་བཟུང་
བ་དེའི་ཚེ་ན། འདིས་སངས་རྒྱས་བཅོམ་ལྡན་འདས་ལ་མཆོད་པ་ཡིན་ནོ། །དེ་
ཡང་བསྟོད་པ་དང་ཕྱག་འཚལ་བ་རྣམ་པ་གཉིས་ཏེ། ཕྱག་འཚལ་ཞེས་པའི་སྒྲ་

ནི། ཕྱག་འཚལ་བའོ། །ལྷག་མ་རྣམས་ཀྱིས་ནི་བསྟོད་པའོ། །བསྟོད་པ་ཡང་།
རང་དོན་དང་། གཞན་གྱི་དོན་དང་ནི་ཐབས་རྣམ་པ་གསུམ་མོ།།ཞེས་
གསུངས་པའི་ཕྱིར། རང་དོན་ཕུན་ཚོགས་ལ་ཡང་། ངོ་བོ་ཉིད་སྐུ་ལོངས་སྐུ་
སྤྲུལ་སྐུ་དང་གསུམ་མོ། །དང་པོ་ནི། རྟོག་པའི་དྲ་བ་རྣམ་བསལ་ཅིང་། །ཞེས་
པས་བསྟན། གཉིས་པ་ནི། ཟབ་པའི་སྐུ་མངའ་བ། ཞེས་པས་བསྟན། གསུམ་པ་
ནི། རྒྱ་ཆེའི་སྐུ་མངའ་ཞེས་པས་བསྟན་ཏེ། ཤཱཀྱ་བློས། རང་དོན་ཕུན་སུམ་
ཚོགས་པ་སྐུ་གསུམ་གྱི་མཚན་ཉིད་ཀྱང་སྒྲིབ་པ་གཉིས་སྤངས་པའི་ཁྱད་པར་
དང་། ཟབ་པའི་ཁྱད་པར་དང་། རྒྱ་ཆེའི་ཁྱད་པར་དང་། རྣམ་པ་གསུམ་གྱི་
ཁྱད་པར་དུ་འཕགས་པར་བསྟན་ཏེ། ཞེས་དང་། སྐུ་གསུམ་ངོ་བོ་ཉིད་སྐུ་དང་།
ལོངས་སྤྱོད་རྫོགས་སྐུ་དང་། ( ༢༣ན) སྤྲུལ་སྐུ་ཞེས་བྱ་བ་ཡོད་པ་དེ་ནི་རྟོག་པའི་
དྲ་བ་རྣམ་བསལ་ཅིང་ཟབ་ཅིང་རྒྱ་ཆེ་བའི་སྐུ་མངའ་བ་ཡིན་ནོ། ཞེས་གསུངས།
འདིར་རང་དོན་ཕུན་ཚོགས་མངའ་བར་བསྟན་ནས། གཞན་དོན་ཕུན་ཚོགས་
རྗེས་སུ་འཆད་པའི་རྒྱུ་མཚན་ཡོད་དེ། རང་དོན་ཕུན་སུམ་ཚོགས་ན་གཞན་
དོན་བྱ་བར་ནུས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། ཤཱཀྱ་བློས། རང་
གི་དོན་ཕུན་སུམ་ཚོགས་ན། གཞན་གྱི་དོན་བྱ་བར་ནུས་པར་འགྱུར་བས་དང་
པོར་ཕྱེད་གོང་མས་རང་གི་དོན་ཕུན་སུམ་ཚོགས་པ་བཤད་དོ། །ཞེས་གསུངས་
པའི་ཕྱིར། གསུམ་པ་ཚིག་དོན་ནི། ཐུབ་པ་སངས་རྒྱས་བཅོམ་ལྡན་འདས་ཆོས་
ཅན། རང་དོན་ཕུན་ཚོགས་མངའ་བ་ཡིན་ཏེ། སྐུ་གསུམ་དང་ལྡན་པའི་ཕྱིར།
དེ་ཆོས་ཅན། རང་དོན་སྤངས་པ་ཕུན་ཚོགས་ཀྱིས་བསྡུས་པའི་ངོ་བོ་ཉིད་སྐུ་
མངའ་བ་ཡིན་ཏེ། གང་ཟག་དང་ཆོས་ཀྱི་བདག་ཏུ་འཛིན་པའི་རྣམ་པར་རྟོག་
པའི་དྲ་བ་བག་ཆགས་དང་བཅས་པ་སླར་མི་སྐྱེ་བའི་ཆོས་ཅན་དུ་བྱས་པ་ཡིན་
པའི་ཕྱིར། བདག་འཛིན་གཉིས་ཆོས་ཅན། དྲ་བ་ཞེས་བརྗོད་པའི་རྒྱུ་མཚན་
ཡོད་དེ།ལུས་ཅན་འཁོར་བར་འཆིང་བྱེད་ཡིན་པའི་རྒྱུ་མཚན་གྱིས་དེ་ལྟར་

བརྗོད་པའི་ཕྱིར། དེ་སྐད་དུ་ཡང་། ཤཱཀྱ་བློས། རྟོག་པ་ནི་སེམས་ལས་བྱུང་བ་
ཁམས་གསུམ་པ་བདག་དང་བདག་གི་བ་ལ་སོགས་པའི་རྣམ་པར་ཞུགས་པ་
དང་། གཟུང་བ་དང་འཛིན་པའི་རྣམ་པར་ཞུགས་པ་༥ ༢༣་) རྣམས་སོ། །དེ་
ཉིད་དྲ་བ་སྟེ་འཆིང་བའི་བདག་ཉིད་ཡིན་ནོ། །སྐུ་གང་དག་དེ་རྣམ་པར་
བསལ་ཅིང་བག་ཆགས་དང་བཅས་པ་ཡང་མི་སྐྱེ་བའི་ཆོས་ཅན་དུ་བྱས་པ་
ཡོད་པས། དེ་དག་ལ་དེ་སྐད་ཅེས་བྱའོ། །འདིས་ནི་སྒྲིབ་པ་སྤངས་པའི་ཁྱད་
པར་བཤད་དོ། །ཞེས་གསུངས། འོ་ན། ལོངས་སྐུ་ལ་ཟབ་པ་དང་སྤྲུལ་སྐུ་ལ་རྒྱ་
ཆེ་བ་ཞེས་བརྗོད་པའི་རྒྱུ་མཚན་གང་ཞེ་ན། ལོངས་སྐུ་ཆོས་ཅན། ཟབ་པ་ཞེས་
བརྗོད་པའི་རྒྱུ་མཚན་ཡོད་དེ། གནས་གཟུགས་ཁམས་ཁོ་ནར་བཞུགས། གདུལ་
བྱ་སོ་སོ་སྐྱེ་བོ་དང་ཉན་རང་གི་སྤྱོད་ཡུལ་མ་ཡིན་ཅིང་། ས་གནས་ཀྱི་བྱང་ཆུབ་
སེམས་དཔའ་ཡན་ཆད་ཀྱི་མངོན་སུམ་གྱི་སྤྱོད་ཡུལ་ཡིན་པའི་ཕྱིར། སྤྲུལ་སྐུ་
ཆོས་ཅན། རྒྱ་ཆེ་བ་ཞེས་བརྗོད་པའི་རྒྱུ་མཚན་ཡོད་དེ། གནས་འདོད་ཁམས་
དང་། གཟུགས་ཁམས་ཅི་རིགས་སུ་བཞུགས་ཤིང་། གདུལ་བྱ་རིགས་ཅན་
གསུམ་གྱི་དོན་དངོས་སུ་མཛད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
ཤཱཀྱ་བློས། ཟབ་པ་དང་རྒྱ་ཆེ་བའི་ཁྱད་པར་དག་ནི་ཟབ་ཅིང་རྒྱ་ཆེ་བའི་ཞེས་
པའི་ཚིག་གཉིས་ཀྱིས་བསྟན་ཏེ། ཞེས་དང་། ཉན་ཐོས་དང་རང་སངས་རྒྱས་ལ་
སོགས་པའི་ཡུལ་མ་ཡིན་པའི་ཕྱིར་ཟབ་པ་དང་། ཤེས་བྱ་མཐའ་དག་དང་།
སེམས་ཅན་གྱི་དོན་མཐའ་དག་པར་ཁྱབ་པའི་ཕྱིར་རྒྱ་ཆེ་བའི་སྐུ། ཞེས་
གསུངས་པའི་ཕྱིར། དེ་ཆོས་ཅན། གཞན་དོན་ཕུན་ཚོགས་མངའ་བ་ཡིན་ཏེ།
གདུལ་བྱ་རྣམས་ལ་སྐལ་བ་ཇི་ལྟ་བ་བཞིན་དུ་ཆོས་( ༢༤ན) སྟོན་པས་མངོན་
མཐོ་དང་ངེས་ལེགས་ལ་འགོད་པར་མཛད་པ་ཡིན་པའི་ཕྱིར་ཏེ། ཤཱཀྱ་བློས།
བཟང་པོ་ནི་དགེ་ལེགས་ཏེ། མངོན་པར་མཐོ་བ་དང༌། ངེས་པར་ལེགས་པའི་
མཚན་ཉིད་དོ། །གང་ལ་དེ་དོན་དུ་གཉེར་བ་རྣམས་ལས་ཀུན་ཏུ་སྟེ། མ་ལུས་

པར་སྐལ་བ་ཇི་ལྟ་བ་བཞིན་ཏུ་འབྱུང་བ་དེ་ནི་ཀུན་ཏུ་བཟང་པོའོ། །འདིས་ནི་
གཞན་གྱི་དོན་ཕུན་སུམ་ཚོགས་པ་མ་ཚང་བ་མེད་པ་བཤད་དོ། །ཞེས་གསུངས་
པའི་ཕྱིར། དེ་ཆོས་ཅན། གཞན་དོན་སྒྲུབ་པའི་ཐབས་ཕུན་ཚོགས་མངའ་སྟེ།
གདུལ་བྱ་རྣམས་ལ་སྐལ་བ་དང་འཚམས་པར། མངོན་མཐོ་དང་ངེས་ལེགས་
འགྲུབ་པར་མཛད་པའི་ཕྱིར་ཏེ། ཤཱཀྱ་བློས་གཞན་གྱི་དོན་ཕུན་སུམ་ཚོགས་པ་
འདི་སྒྲུབ་པའི་ཐབས་ནི་འོད་ཟེར་དག་ཀུན་ནས་འཕྲོ་ཞེས་པ་འདིས་བཤད།
འོད་ཟེར་དག་ནི་འོད་ཟེར་རྣམས་སོ། །འདིར་དངོས་པོ་ཇི་ལྟར་གནས་པ་
བཞིན་དུ་གསལ་བར་བྱེད་པ་ཆོས་མཐུན་པའི་ཕྱིར་ཏེ། ཆོས་སྟོན་པ་ལ་མངོན་
པར་མཐོ་བ་དང་ངེས་པར་ལེགས་པ་སྒྲུབ་པའི་ཡུལ་ཅན་དག་ཁོ་ན་འོད་ཟེར་
དང་འདྲ་བས་ན་འོད་ཟེར་དག་ཅེས་བྱའོ། །ཞེས་གསུངས་པའི་ཕྱིར། གཉིས་པ་
ནི། ཀུན་ཏུ་བཟང་པོ་ཞེས་པའི་སྒྲ་གྲགས་པའི་དབང་དུ་བྱས་ན། བྱང་ཆུབ་
སེམས་དཔའ་ཀུན་ཏུ་བཟང་པོ་ལ་མཆོད་བརྗོད་བྱེད་པ་ཡིན་ལ། འདི་ལའང་
བསྟོད་པ་དང་། ཕྱག་འཚལ་བ་གཉིས་ལས། ཚིག་དོན་( ༢༤བ)ནི། བྱང་ཆུབ་
སེམས་དཔའ་ཀུན་ཏུ་བཟང་པོ་ཆོས་ཅན། རང་དོན་ཕུན་ཚོགས་མངའ་སྟེ། སྐུ་
གསུམ་རྗེས་མཐུན་པ་ཐོབ་པའི་སེམས་དཔའ་ཡིན་པའི་ཕྱིར། དེ་ཆོས་ཅན། ངོ་
བོ་ཉིད་སྐུ་རྗེས་མཐུན་པ་ཐོབ་པ་ཡིན་ཏེ། རང་གི་ངོས་སྐལ་གྱི་སྤང་བྱར་གྱུར་
པའི་བྱང་ཆུབ་སེམས་དཔའི་སྒྲིབ་པ་སྤངས་པའི་ཕྱིར། བྱང་ཆུབ་སེམས་དཔའ་
ཀུན་ཏུ་བཟང་པོའི་རྒྱུད་ཀྱི་ལོངས་སྐུ་རྗེས་མཐུན་པ་ཆོས་ཅན། ཁྱོད་ལ་ཟབ་པ་
ཞེས་བརྗོད་པའི་རྒྱུ་མཚན་ཡོད་དེ། ཉན་རང་དང་སོ་སོ་སྐྱེ་བོའི་མངོན་སུམ་གྱི་
སྤྱོད་ཡུལ་མ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེའི་རྒྱུད་ཀྱི་
སྤྲུལ་སྐུ་རྗེས་མཐུན་པ་ཆོས་ཅན། རྒྱ་ཆེ་བ་ཞེས་བརྗོད་པའི་རྒྱུ་མཚན་ཡོད་དེ།
ཕྱིན་དྲུག་གི་ཉམས་ལེན་རྒྱ་ཆེན་པོ་དང་ལྡན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར་ཏེ། ཤཱཀྱ་བློས། གང་གི་ཚེ་གྲགས་པ་ལ་ལྟོས་པ་དེའི་ཚེ་ན་ཀུན་

ཞེས་པས་བསྟན། གཉིས་པ་གཞན་དོན་ཕུན་ཚོགས་ཀྱི་སྒོ་ནས་བསྟོད་པ་ལ།
གཞན་དོན་གྱི་ངོ་བོ་དང་དེ་སྒྲུབ་པའི་ཐབས་གཉིས། དང་པོ་ནི། ཀུན་ཏུ་
བཟང་པོ་ཞེས་པས་བསྟན། གཉིས་པ་ནི་འོད་ཟེར་དག །ཀུན་ནས་འཕྲོ། ཞེས་
པས་བསྟན། གཉིས་པ་ཕྱག་འཚལ་བ་ནི། ཕྱག་འཚལ་ཞེས་པས་བསྟན། འོ་ན།
ཕྱག་འཚལ་བའི་སྔ་རོལ་དུ་བསྟོད་པའི་རྒྱུ་མཚན་གང་ཞེ་ན། དེའི་རྒྱུ་མཚན་
ཡོད་དེ། ཕྱག་འཚལ་ཞེས་པའི་དོན་ནི། སྒོ་གསུམ་གུས་པའི་སྒོ་ནས་འདུད་པ་
ལ་བྱེད་ལ། དེ་ལྟར་འདུད་པ་ལ་ཕྱག་འཚལ་ཡུལ་གྱི་གང་ཟག་དེ་ལ་དང་བ་སྐྱེ་
དགོས་ལ། དེ་ལ་ཡང་དེའི་ཡོན་ཏན་ཤེས་པའམ་མཐོང་དགོས་ལ། དེ་ལ་ཡང་
དེའི་ཡོན་ཏན་བརྗོད་དགོས་པའི་རྒྱུ་མཚན་གྱིས། ཕྱག་འཚལ་བའི་སྔ་རོལ་ཏུ་
བསྟོད་པ་ཡིན་པའི་ཕྱིར། ངག་འདི་བསྟན་བཅོས་འདིའི་ལུས་རྣམ་བཞག་ཡིན་
ཏེ། རྟོག་གེའི་ཚིག་དོན་བརྒྱད་ནི། རིགས་སྒོར། མངོན་སུམ་དང་ནི་རྗེས་སུ་
དཔག །ལྟར་སྣང་བཅས་པ་བདག་རིག་ཕྱིར། །སྒྲུབ་པ་དང་མི་སུན་འབྱིན་ངག།
ལྟར་སྣང་བཅས་པ་གཞན་རྟོགས་ཕྱིར། །ཞེས་གསུངས་པ་ལྟར། རང་གིས་
གཞལ་བྱ་ངེས་པའི་ཐབས་དང༌། ངེས་ནས་གདུལ་བྱ་གཞན་རྗེས་སུ་འཛིན་
པའི་ཐབས་གཉིས་སུ་ངེས་ལ། རང་གིས་གཞལ་བྱ་ངེས་པའི་ཐབས་ལེའུ་དང་
པོ་གསུམ་དང་། ངེས་ནས་གདུལ་བྱ་གཞན་རྗེས་སུ་( ༢༦ན) འཛིན་པའི་ཐབས་
ལེའུ་བཞི་པས་བསྟན་ཅིང་། རྟོག་པའི་དྲ་བ་རྣམ་བསལ་ཅིང་། །ཞེས་སོགས་
ཚིག་རྐང་དང་པོ་གཉིས་ཀྱིས་རང་དོན་ཕུན་ཚོགས་བསྟན་པས། ལེའུ་དང་པོ་
གསུམ་གྱི་ལུས་རྣམ་བཞག་བསྟན། ཀུན་ཏུ་བཟང་པོའི་ཞེས་སོགས་རྐང་པ་
ཕྱེད་གཉིས་ཀྱིས། གཞན་དོན་ཕུན་ཚོགས་བསྟན་པའི་སྒོ་ནས་གཞན་དོན་
ལེའུའི་ལུས་རྣམ་བཞག་བསྟན་པའི་ཕྱིར། འོ་ན། ལེའུ་དང་པོ་གསུམ་གྱིས་རང་
དོན་སྤངས་རྟོགས་ཕུན་ཚོགས་ཇི་ལྟར་བསྟན་ཞེ་ན། དེ་བསྟན་ཏེ། གང་ཟག་གི་
བདག་མེད་རྟོགས་པའི་ཤེས་རབ་དང་གང་ཟག་གི་བདག་འཛིན་སྤངས་པའི་

སྤངས་པ་ལེའུ་གཉིས་པས་བསྟན། ཆོས་ཀྱི་བདག་མེད་རྟོགས་པའི་ཤེས་རབ་
དང་། ཆོས་ཀྱི་བདག་འཛིན་སྤངས་པའི་སྤངས་པ་ལེའུ་གསུམ་པས་བསྟན་
རྒྱ་ཆེ་བ་ཇི་སྙེད་པའི་རྟོགས་པ་ཕུན་ཚོགས་ལེའུ་དང་པོ་གསུམ་ཀས་བསྟན་
པའི་ཕྱིར། ཁོ་ན་རེ། རྩོམ་པར་དམ་བཅའ་བའི་སྔ་རོལ་དུ་ལུས་རྣམ་བཞག་
འབྱུང་བ་མི་རིགས་ཏེ། རྩོམ་པར་དམ་བཅའ་བའི་སྔ་རོལ་དུ་ཡན་ལག་རྒྱས་
པར་མི་འབྱུང་བའི་ཕྱིར། སྙམ་ན་སྐྱོན་མེད་དེ། ངག་འདི་བསྟན་བཅོས་འདིའི་
ལུས་རྣམ་བཞག་མ་ཡིན་ན། བསྟན་བཅོས་འདིའི་ལུས་རྣམ་བཞག་མེད་པར་
ཐལ་བའི་སྐྱོན་ཡོད་པའི་ཕྱིར། གསུམ་པ་ཚིག་དོན་ནི། ཐུབ་པ་སངས་རྒྱས་
བཅོམ་ལྡན་འདས་ཆོས་ཅན། ། རང་དོན་སྤངས་པ་( ༢༦་)ཕུན་ཚོགས་མངའ་
སྟེ། ལུས་ཅན་འཆིང་བར་བྱེད་པ་གང་ཟག་གི་བདག་དང་ཆོས་ཀྱི་བདག་ཏུ་
འཛིན་པའི་རྣམ་པར་རྟོག་པའི་དྲ་བ་བག་ཆགས་དང་བཅས་པ་དྲུངས་ཕྱུང ་
བའི་ཚུལ་གྱིས་རྣམ་པར་བསལ་ཅིང་སྤངས་པའི་ཕྱིར། དེ་ཆོས་ཅན། རང་དོན་
རྟོགས་པ་ཕུན་ཚོགས་མངའ་བ་ཡིན་ཏེ། ཟབ་པ་ཇི་ལྟ་བ་དང་། རྒྱ་ཆེ་བ་ཇི་
སྙེད་པ་མཁྱེན་པའི་ཡེ་ཤེས་ཆོས་སྐུ་མངའ་བའི་ཕྱིར། གང་ཟག་དང་ཆོས་ལ་
བདག་མེད་པའི་སྟོང་པ་ཉིད་ཆོས་ཅན། ཟབ་པ་ཞེས་བརྗོད་པའི་རྒྱུ་མཚན་
ཡོད་དེ། འཕགས་པ་རྣམས་ཀྱི་མཉམ་བཞག་སོ་སོའི་རང་གི་མངོན་སུམ་དུ་
རིག་པར་བྱ་བ་ཡིན་གྱི། ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་དུ་ཤེས་མི་
ནུས་པའི་རྒྱུ་མཚན་གྱིས་དེ་ལྟར་དུ་བརྗོད་པའི་ཕྱིར། ཡང་ན་གཟུགས་འཛིན་
རྫས་གཞན་གྱིས་སྟོང་པའི་སྟོང་ཉིད་ཆོས་ཅན། ཟབ་པ་ཞེས་བརྗོད་པའི་རྒྱུ་
མཚན་ཡོད་དེ། ཉན་ཐོས་དང་རང་སངས་རྒྱས་ཐམས་ཅད་ཀྱི་མངོན་སུམ་གྱི་
སྤྱོད་ཡུལ་མ་ཡིན་པའི་དེ་ཁོ་ན་ཉིད་ཡིན་པའི་རྒྱུ་མཚན་གྱིས་དེ་ལྟར་བརྗོད་པ་
ཕྱིར། ཤེས་བྱ་ཇི་སྙེད་པ་རྣམས་ཆོས་ཅན། རྒྱ་ཆེ་བ་ཞེས་བྱ་སྟེ། ཡུལ་དང་དུས་
དང་མཚན་ཉིད་དང་། དབྱེ་བ་མཐའ་ཡས་པའི་སྒོ་ནས་རྒྱ་ཆེ་བའི་ཕྱིར། ཐུབ་

བསྟན་བཅས་ཆད་མ་རྣ
པ་སངས་རྒྱས་བཅོམ་ལྡན་འདས་ཆོས་ཅན། གཞན་དོན་ཕུན་ཚོགས་མངའ་སྟེ།
ཀུན་ཏུ་བཟང་པོའི་གཟུགས་སྐུ་གཉིས་མངའ་བའི་ཕྱིར། གཟུགས་སྐུ་གཉིས་
ཆོས་ཅན། གཞན་དོན་ཕུན་ཚོགས་ཞེས་བྱ་སྟེ། ( ༢༧ན) གདུལ་བྱའི་རྒྱུད་ཀྱི་
མངོན་མཐོ་དང་། ངེས་ལེགས་གཞན་དོན་ཡིན་ལ། ཁྱོད་ཀྱིས་མངོན་མཐོ་དང་
ངེས་ལེགས་འགྲུབ་པར་མཛད་བའི་ཕྱིར། གཟུགས་སྐུ་གཉིས་ཆོས་ཅན། ཀུན་
ཏུ་བཟང་པོ་ཞེས་བྱ་སྟེ། གདུལ་བྱ་ལ་ལེགས་པ་དང་། ཕན་པ་འབའ་ཞིག་བྱེད་
པ་དང་། ལེགས་པ་མ་ཡིན་པ་དང་། ཅུང་ཟད་མ་འདྲེས་པ་དང་། རྒྱ་ཡོངས་སུ་
མ་ཆད་པར་ལེགས་པའི་རིགས་རྣམས་ཐམས་ཅད་ཡོངས་སུ་རྫོགས་པའི་
མཚན་གྱིས་དེ་ལྟར་དུ་བརྗོད་པའི་ཕྱིར།ཐུབ་པ་སངས་རྒྱས་བཅོམ་ལྡན་
འདས་ཆོས་ཅན། གཞན་དོན་སྒྲུབ་པའི་ཐབས་ཕུན་ཚོགས་མངའ་སྟེ། ཉི་མའི་
འོད་ཟེར་གྱིས་གཟུགས་གསལ་བར་བྱེད་པ་དང་། མུན་པ་སེལ་པར་བྱེད་པ་དེ་
བཞིན་དུ། ཁྱོད་ཀྱིས་ཀྱང་ཤེས་བྱའི་དེ་ཁོ་ན་ཉིད་གསལ་བར་བྱེད་ཅིང་། མི་
ཤེས་པའི་མུན་པ་སེལ་བར་བྱེད་པའི་དམ་པའི་ཆོས་བསྟན་པའི་གསུང་གི་
འོད་ཟེར་གདུལ་བྱ་ལ་ཀུན་ནས་འཕྲོ་ཞིང་ཁྱབ་པར་མཛད་པའི་ཕྱིར། དེ་དེ་
ལྟར་ཡིན་ན། བསྟན་བཅོས་འདིར་གཞི་བདེན་པ་གཉིས་ཀྱི་རྣམ་བཞག་ལ་
སོགས་པ་བསྟན་ན། དེ་རྣམས་ཇི་ལྟར་ཡིན་ཞེ་ན། དང་པོ་ལ། རང་མངོན་སུམ་
དུ་རྟོགས་པའི་མངོན་སུམ་གྱིས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་
བ། དོན་དམ་བདེན་པའི་མཚན་ཉིད། དེ་ལ་རྒྱས་པར་དབྱེ་ན་སྟོང་ཉིད་བཅུ་
དྲུག་ཡོད་ལ། དེ་ཡང་བསྡུ་ན། དངོས་པོ་སྟོང་པ་ཉིད་དང་དངོས་པོ་མེད་པ་
སྟོང་པ་( ༢༧་)ཉིད་དང་། རང་གི་ངོ་བོ་སྟོང་པ་ཉིད་དང་གཞན་གྱི་ངོ་བོ་སྟོང་
པ་ཉིད་དང་བཞིར་འདུའོ། །དེ་ཡང་བསྡུ་ན། དངོས་པོ་སྟོང་པ་ཉིད་དང་།
དངོས་པོ་མེད་པ་སྟོང་པ་ཉིད་གཉིས་སུ་འདུའོ། དེ་ལྟར་ཡིན་ན། ཁྱོད་དངོས་
པོ་ཡིན་ན། ཁྱོད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་

གྲུབ་པས་སྟོང་པ་དེ་དངོས་པོ་སྟོང་པ་ཉིད་ཡིན་པས་ཁྱབ། ཁྱོད་དངོས་མེད་ཀྱི་
ཆོས་ཡིན་ན། ཁྱོད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པས་སྟོང་པ་དེ་དངོས་པོ་མེད་པ་སྟོང་པ་ཉིད་ཡིན་པས་ཁྱབ་ཅིང་། ཆོས་
ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་
པ་དེ། གཞན་གྱི་ངོ་བོ་སྟོང་པ་ཉིད་དང་། རང་གི་ངོ་བོ་སྟོང་པ་ཉིད་དང་།
དོན་དམ་པ་སྟོང་པ་ཉིད་དང༌། སྟོང་པ་ཉིད་སྟོང་པ་ཉིད་རྣམས་རེ་རེ་ནས་
ཡིན་ནོ། །ཡང་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། དོན་དོན་དམ་དང་།
ཐོབ་པ་དོན་དམ། ། སྒྲུབ་པ་དོན་དམ་དང་གསུམ་དུ་ཡོད། དང་པོ་དང་དོན་
དམ་བདེན་པ་དོན་གཅིག །གཉིས་པ་དང་འགོག་བདེན་དོན་གཅིག །གསུམ་
པ་དང་ལམ་བདེན་དོན་གཅིག །ཡང་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་
ན། མཐུན་པའི་དོན་དམ་དང་། དོན་དམ་དངོས་གཉིས། དང་པོའི་མཚན་གཞི།
གཟུགས་དང་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པས་སྟོང་པའི་ཚོགས་དོན་ལྟ་བུ། གཉིས་པ་ནི། གཟུགས་རང་འཛིན་རྟོག་
པའི་( ༢༨ན)ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་ལྟ་བུ་ལ་
བྱེད་དོ། །དེ་ལྟར་ན། དོན་དམ་བདེན་པ། སྟོང་པ་ཉིད། དེ་ཁོ་ན་ཉིད། ཆོས་
ཉིད། དེ་བཞིན་ཉིད། ཡང་དག་པའི་མཐའ། མཚན་མ་མེད་པ། སྨོན་པ་མེད་པ་
རྣམས་དོན་གཅིག་ཡིན་ནོ། །རང་མངོན་སུམ་དུ་རྟོགས་པའི་མངོན་སུམ་གྱིས་
གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་ཀུན་རྫོབ་བདེན་པའི་
མཚན་ཉིད། དེ་ལ་དབྱེ་ན། ཡང་དག་ཀུན་རྫོབ་བདེན་པ་དང་། ལོག་པའི་ཀུན་
རྫོབ་བདེན་པ་གཉིས། རང་གི་མཚན་ཉིད་ཀྱིས་གྲུབ་པའི་ཀུན་རྫོབ་བདེན་པ་
དང་པོའི་མཚན་ཉིད། རང་གི་མཚན་ཉིད་ཀྱིས་མ་གྲུབ་པའི་ཀུན་རྫོབ་བདེན་
པ་དེ་གཉིས་པའི་མཚན་ཉིད། ཡང་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན།
བཏགས་པའི་ཀུན་རྫོབ་དང་། ཤེས་པའི་ཀུན་རྫོབ། བརྗོད་པའི་ཀུན་རྫོབ་དང་

f
T
Ht
་
ཙ
སྐྱེ་བ་སྤྲུལ་སྐུ། མཆོག་གི་སྤྲུལ་སྐུ་རྣམས་སུ་ཡོད། དང་པོ་ནི། དྲི་ཟའི་རྒྱལ་
པོ་རབ་དགའི་དྲེགས་པ་གཞོམ་ཕྱིར་དུ་དྲི་ཟར་སྤྲུལ་པའི་དེ་བཞིན་གཤེགས་
པའི་སྤྲུལ་སྐུ་ལྟ་བུ་ལ་བྱེད། གཉིས་པ་ནི་རྗེ་བཙུན་བྱམས་མགོན་ལྟ་བུ་ལ་བྱེད།
གསུམ་པ་ནི་བདག་ཅག་གི་སྟོན་པ་ལྟ་བུ་ལ་བྱེད། རང་གི་བདག་རྐྱེན་དུ་གྱུར་
པའི་ཡེ་ཤེས་ཆོས་སྐུ་ལ་བརྟེན་ནས་བྱུང་བའི་རྣམ་དཀར་གྱི་ཡོན་ཏན་དེ།
སངས་རྒྱས་ཀྱི་འཕྲིན་ལས་ཀྱི་མཚན་ཉིད། དེ་ལ་དབྱེ་ན། བྱ་བ་ཡུལ་ལ་ཡོད་
པའི་འཕྲིན་ལས་དང་། བྱེད་པ་པོ་ལ་ཡོད་པའི་འཕྲིན་ལས་གཉིས་སུ་ཡོད།
གཞུང་འདི་གྲུབ་མཐའ་སྨྲ་བ་གང་གི་དབང་དུ་བྱས་ན། སེམས་ཙམ་པའི་ཐུན་
མོང་མ་ཡིན་པའི་གཞུང་ཡིན་ཏེ། འདིས་གཟུགས་དང་གཟུགས་འཛིན་ཚད་མ་
རྫས་གཞནདུ་འཛིན་པའི་རྟོག་པ་སྤང་བྱའི་གཙོ་བོར་བྱས་ནས་བསྟན་པ་གང་
ཞིག །མདོ་སྡེ་པས་དེ་གཉིས་རྫས་གཞན་དུ་ཁས་ལེན་པའི་ཕྱིར། དེས་ན་གཞུང་
འདི་བསྟན་བཅོས་འདིའི་ལུས་རྣམ་བཞག་གི་གཞུང་ཡིན་ཏེ། ལེའུ་བཞི་པོ་
འདིས་རང་གིས་གཞལ་བྱ་ངེས་པའི་ཐབས་དང༌། ངེས་ནས་གདུལ་བྱ་གཞན་
རྗེས་སུ་འཛིན་པའི་ཐབས་གཉིས་བསྟན་ལ། དེ་བཞིན་དུ་གཞུང་འདིས་ཀྱང་
དེ་ལྟར་དུ་བསྟན་པའི་ཕྱིར། དང་པོ་གྲུབ་( ༢༩་) སྟེ། ལེའུ་བཞི་པོ་འདིས། རྟོག་
གེའི་ཚིག་དོན་བརྒྱད་བསྟན་བྱའི་གཙོ་བོར་བྱས་ནས་བསྟན་པ་གང་ཞིག །
རྟོག་གེའི་ཚིག་དོན་བརྒྱད་པོ་དེ་གཉིས་སུ་འདུ་བ་ཡིན་པའི་ཕྱིར། དེ་ཡང་འདུ་
བ་ཡིན་ཏེ། མངོན་སུམ་ཡང་དག་དང༌། རྗེས་དཔག་ཡང་དག་གཉིས། རང་
གིས་གཞལ་བྱ་ངེས་པའི་ཐབས་ཀྱི་གཙོ་བོ་དང་། མངོན་སུམ་ལྟར་སྣང་དང་
རྗེས་དཔག་ལྟར་སྣང་གཉིས་དེའི་ཐབས་ཙམ་ཡིན་ཅིང་། སྒྲུབ་ངག་ཡང་དག་
དང་སུན་འབྱིན་ཡང་དག་གཉིས་ངེས་ནས་གདུལ་བྱ་གཞན་རྗེས་སུ་འཛིན་
པའི་ཐབས་ཀྱི་གཙོ་བོ་དང་ལྟར་སྣང་གཉིས་དེའི་ཐབས་ཙམ་ཡིན་པའི་ཕྱིར།
གཉིས་པ་གཞུང་དེས་དེ་ལྟར་བསྟན་པ་ཡིན་ཏེ། རྐང་པ་དང་པོ་གཉིས་ཀྱིས་
{)

དངོས་སུ་བསྟན་པ་ཡིན་ཏེ། འདིས་སྤངས་པ་ཕུན་ཚོགས་དང་། རྟོགས་པ་ཕུན་
ཚོགས་ཀྱིས་བསྡུས་བའི་ཆོས་( ༣་) དཀོན་མཆོག་དང་སངས་རྒྱས་དཀོན་
མཆོག་དངོས་སུ་བསྟན་ནས་དེ་སྒྲུབ་བྱེད་ཀྱི་བྱང་འཕགས་ཤུགས་ལ་བསྟན་པ་
ཡིན་པའི་ཕྱིར། ངག་དོན་ནི། དཔལ་ལྡན་ཆོས་གྲགས་ཀྱིས། རང་དོན་དང་
གཞན་དོན་གྱི་དགོས་པ་གཉིས་ཀྱི་ཕྱིར་དུ་ཕུན་སུམ་ཚོགས་པ་གསུམ་མངའ
བའི་ཐུབ་པ་སངས་རྒྱས་བཅོམ་ལྡན་འདས་ལ་བསྟོད་ཕྱག་མཛད་པ་ལ་ཆོས་
ཅན། དགོས་པ་ཡོད་དེ། སློབ་དཔོན་རང་ཉིད་སྐྱེས་བུ་དམ་པའི་སྤྱོད་པ་དང་
མཐུན་པར་བྱ་བ་དང་། ཕྱི་རབས་ཀྱི་གདུལ་བྱ་རྣམས་ལ་ཡང་། ཚུལ་འདི་ལྟར་
བྱེད་དགོས་སོ་ཞེས་བྱ་བ་དང་། གདུལ་བྱ་བསྟན་བཅོས་ལ་ཐོས་སོགས་ཀྱི་
འཇུག་པའི་ཚེ་ན་ཡང་དང་པོར་དཀོན་མཆོག་གསུམ་ལ་སྐྱབས་སུ་སོང་ཞིང༌།
དེ་ལྟར་སོང་ནས་འཇུག་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར།
རྩོད་པ་སྤང་བ་ལ། ཁ་ཅིག་ན་རེ། དེ་རིང་གི་དུས་ཀྱི་ལོངས་སྐུ་ཆོས་ཅན། ངེས་
པ་ལྔ་དང་ལྡན་པར་ཐལ། ལོངས་སྐུ་ཡིན་པའི་ཕྱིར། འདོད་ན། འཁོར་བ་ཇི་
སྲིད་མ་སྟོང་གི་བར་དུ་བཞུགས་པར་ཐལ། འདོད་པའི་ཕྱིར། འདོད་ན། སང་
ཉིན་གྱི་དུས་སུ་ཡང་བཞུགས་པར་ཐལ་ལོ་ཟེར་ན་མ་ཁྱབ། ཁ་ཅིག་ན་རེ། ཤེས་
པ་ཆོས་ཅན། ཡང་དག་ཀུན་རྫོབ་བདེན་པ་ཡིན་པར་ཐལ། དངོས་པོ་ཡིན་པའི་
ཕྱིར། འདོད་ན། ཀུན་རྫོབ་བདེན་པ་ཡིན་པར་ཐལ། འདོད་པའི་ཕྱིར། འདོད་
མི་ནུས་ཏེ། བདེན་པ་ཡིན་པའི་ཕྱིར་ཏེ། སྣང་བ་ལྟར་( ༣༡ན)གྲུབ་པའི་ཕྱིར་
ཟེར་ན་མ་ཁྱབ་སྟེ། འོ་ན་ཤེས་པ་དོན་དམ་ཡིན་པར་ཐལ། ཤེས་པ་བདེན་པ་
ཡིན་པའི་ཕྱིར། འདོད་ན། ཤེས་པ་འཇལ་བའི་ཚད་མ། དོན་དམ་དཔྱོད་བྱེད་
ཀྱི་ཚད་མ་ཡིན་པར་ཐལ་ལོ། འདོད་ན། ཤེས་པ་ཆོས་ཅན། དོན་དམ་བདེན་པ་
ཡིན་པར་ཐལ། ཁྱོད་འཇལ་བའི་ཚད་མ་དེ་དོན་དམ་དཔྱོད་བྱེད་ཀྱི་ཚད་མ་
ཡིན་པའི་ཕྱིར། དེ་ལྟར་བྱས་པ་ལ་ཁོ་ན་རེ། ཤེས་པ་བདེན་པ་ཡིན་པར་ཐལ།

བླུན་པོ་དེས་ནི་འདིའི་ཚིག་བརླིང་པ་གསལ་བར་མི་ཤེས་པས། !།ཉེར་བརྟེན་
འཇིག་རྟེན་རྒྱས་མཛད་དེ་ལ་རྨོངས་པས་ཅུང་ཟད་སྨད་བྱས་ནའང་།
མིན་སྐྱེ་བར་འགྱུར་བ་ཡིན་པས་བརྩེ་བས་དེ་ཡི་ལུགས་ནི་གསལ་བར་བྱ། །
ཞེས་གསུངས་པའི་ཕྱིར། འོ་ན་རྟོག་པའི་དྲ་བ་རྣམ་བསལ་ཅིང་། །ཞེས་སོགས་
ཀྱི་གཞུང་དང་པོར་སྨོས་ནས། དེའི་མཇུག་ཏུ་སྐྱེ་བོ་ཕལ་ཆེར་ཞེས་སོགས་ཀྱི་
གཞུང་སྨོས་པའི་རྒྱུ་མཚན་གང་ཞེ་ན། རྒྱུ་མཚན་ཡོད་དེ། གཞུང་དང་པོའི་
སྐབས་སུ་བསྟེན་བྱ་དགེ་བའི་བཤེས་གཉེན་བསྟན་ནས། གཉིས་པའི་སྐབས་སུ་
བསྟེན་བྱེད་སློབ་མའི་མཚན་ཉིད་ལ་སོགས་པ་འཆད་པ་ཡིན་པའི་ཕྱིར།
བསྟེན་བྱ་དགེ་བའི་བཤེས་གཉེན་དེ་གང་ཞེ་ན། དེ་བཞག་ཏུ་ཡོད་དེ། རང་
།དོན་
འོ་ན་
གཞན་གྱི་དོན་སྒྲུབ་པའི་ཐབས་ཕྱིན་ཅི་མ་ལོག་པར་སྟོན་པའི་ཐེག་ཆེན་གྱི་
བཤེས་གཉེན་དེ་སྐབས་འདིར་བསྟན་གྱི་བསྟེན་བྱ་དགེ་བའི་བཤེས་གཉེན་
ཡིན་པའི་ཕྱིར། བསྟེན་བྱེད་སློབ་མ་དེ་གང་ཞེ་ན། འདི་ལ་བསྟན་བཅོས་འདིའི་
ཆེད་དུ་བྱ་བའི་གདུལ་བྱ་དང་འདིའི་སྣོད་ལྡན་གྱི་གདུལ་བྱའི་དབང་དུ་བྱས་
ནས། བཞི་བརྒྱ་པ་ལས། གཟུར་གནས་བློ་ལྡན་དོན་གཉེར་བ། །ཉན་པོ་སྣོད་
ཅེས་བྱ་བར་བརྗོད། །ཅེས་གསུངས་པའི་ཕྱིར། ( ༣༣ན) འདིས་སྣོད་ཀྱི་ཡོན་ཏན་
གསུམ་དངོས་སུ་བསྟན་ནས། སྣོད་ཀྱི་སྐྱོན་གསུམ་ཤུགས་ལ་བསྟན་པ་ཡིན་ལ།
དེ་ལྟར་ན་རྣམ་འགྲེལ་རང་ཉིད་ཀྱི་ཆེད་དུ་བརྩམས་ཤིང་འདིར་བསྟན་སྣོད་
ཀྱི་སྐྱོན་གསུམ་དང་བྲལ་ཞིང་། མཚན་ཉིད་གསུམ་དང་ལྡན་པ་ཡང་ཡིན།
བསྟན་བཅོས་འདི་ལ་བརྟེན་ནས་བསྟན་བཅོས་འདིའི་ཚིག་དོན་མཐའ་དག་
བདེ་བླག་ཏུ་རྟོགས་ནུས་པ་ཡང་ཡིན་པའི་གཞི་མཐུན་པར་གྱུར་པའི་བསྟན་
བཅོས་འདིའི་གདུལ་བྱ་དེ། བསྟན་བཅོས་འདིའི་ཆེད་དུ་བྱ་བའི་གདུལ་བྱའི་
ངོ་བོ་ཡིན་ལ། འདིར་བསྟན་སྣོད་ཀྱི་སྐྱོན་གསུམ་དང་བྲལ་ཞིང་། ཡོན་ཏན་
གསུམ་དང་ལྡན་པའི་བསྟན་བཅོས་འདིའི་གདུལ་བྱ་དེ། བསྟན་བཅོས་འདིའི་

གདུལ་བྱ་སྣོད་ལྡན་གྱི་ངོ་བོ་ཡིན། འདིའི་ཆེད་དུ་བྱ་བའི་གདུལ་བྱ་ཡིན་ན། ས་
དང་པོ་སོགས་མ་ཐོབ་པས་ཁྱབ་སྟེ། ཐལ་འགྱུར་བའི་སྐབས་སུ། དབུ་མ་འཇུག་
པའི་ཆེད་དུ་བྱ་བའི་གདུལ་བྱ་ཡིན་ན། ས་དང་པོ་སོགས་མ་ཐོབ་པས་ཁྱང་
པའི་ཕྱིར་ཏེ། དབུ་མ་འཇུག་པ་ལས། རིམ་གྱི་རབ་ཏུ་དགའ་བའི་ས་ནི་ཐོབ་
འགྱུར་བས། །ཞེས་དེའི་ཆེད་དུ་བྱ་བའི་གདུལ་བྱ་དེ། ས་དང་པོ་ཐོབ་འགྱུར་དུ་
བསྟན་པའི་ཕྱིར། དེ་ལྟར་ན། བསྟན་བཅོས་འདིའི་ཆེད་དུ་བྱ་བའི་གདུལ་བྱའི་
གཙོ་བོ་ནི་འདིའི་ཆེད་དུ་བྱ་བའི་གདུལ་བྱར་གྱུར་པའི་བྱང་སེམས་ཚོགས་
ལམ་པ་ལྟ་བུ་དེ་ཡིན་ལ། དེ་ལྟར་ནའདིའི་ཆེད་དུ་བྱ་བའི་( ༣༣་) གདུལ་བྱར་
གྱུར་པའི་བྱང་སེམས་ཚོགས་ལམ་ཆེན་པོ་བ་དེས། བསྟན་བཅོས་འདི་ཉན་
པའི་ཚུལ་བཞག་ཏུ་ཡོད་དེ། དེས་བསམ་གཏན་གྱི་དངོས་གཞིའི་སྙོམས་འཇུག་
ལ་བརྟེན་ནས། ཤའི་མིག་དང་། ལྷའི་མིག་གིས་བསྟན་བཅོས་འདི་སྟོན་པའི་
གནས་དང་། བསྟན་བཅོས་འདི་སྟོན་པའི་དགེ་བའི་བཤེས་གཉེན་ཆོས་གྲགས་
ལྟ་བུ་མཐོང་བར་བྱེད། རྫུ་འཕྲུལ་གྱིས་དེར་འགྲོ། དེ་ན་བཞུགས་པའི་དགེ་བའི་
བཤེས་གཉེན་རྣམས་ལ་ཕྱག་དང་བསྐོར་བ་ལ་སོགས་པ་མཛད། དེ་ནས་ཆོས་
རྒྱུན་གྱི་ཏིང་ངེ་འཛིན་གྱི་སྒོ་ནས་བསྟན་བཅོས་འདིར་བསྟན་པའི་ལམ་གྱི་
རིམ་པ་ལ་སོགས་པ་མ་ཐོབ་པ་རྣམས་ཐོབ་པར་བྱེད་པ། ཐོབ་པ་རྣམས་གོང་
ནས་གོང་དུ་འཕེལ་བར་བྱ་བའི་ཕྱིར་དུ་ཉན་པ་ཡིན་པའི་ཕྱིར། མཐའ་དཔྱད་
པ་ལ ཁ་ཅིག་ན་རེ། བསྟན་བཅོས་འདིའི་ཉིང་དགོས་དང༌། ཀུན་བཏུས་ཀྱི་
ཉིང་དགོས་གཉིས་འགལ་བ་ཡིན་ནོ་ཟེར་ན། བསྟན་བཅོས་འདི་ལ་བརྟེན་
ནས་ཀུན་བ ཏུས་ཀྱི་ཚིག་དོན་མཐའ་དག་ཉམས་སུ་བླངས་པ་ལ་བརྟེན་ནས་
ཐོབ་པའི་རྣམ་མཁྱེན་ཆོས་ཅན། ཀུན་བཏུས་ཀྱི་ཉིང་དགོས་མ་ཡིན་པར་ཐའ་།
བསྟན་བཅོས་འདིའི་ཉིང་དགོས་ཡིན་པའི་ཕྱིར། རྟགས་ཡང་གྲུབ། གསལ་ང་
ལ་འདོད་མི་ནུས་ཏེ། ། ཆོས་ཅན་དེ་ཡིན་པའི་ཕྱིར། བྱས་པ་ལ་ཁོ་ན་རེ། དེ་

བྱ་བའི་གདུལ་བྱའི་མཚན་ཉིད་ཟེར་ན། སྣོད་ཀྱི་སྐྱོན་གསུམ་དང་བྲལ་ཞིང་
ཡོན་ཏན་གསུམ་དང་ལྡན་པའི་ཀུན་བཏུས་ཀྱི་གདུལ་བྱ་དེ་ཡིན་ན། ཀུན་
བཏུས་ཀྱི་ཆེད་དུ་བྱ་བའི་གདུལ་བྱ་ཡིན་དགོས་པར་( ༣༥་) ཐལ། མཚན་ཉིད་
འཐད་པའི་ཕྱིར། འདོད་ན། བསྟན་བཅོས་འདིའི་ཆེད་དུ་བྱ་བའི་གདུལ་བྱ་
དབང་རྣོན་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དང་པོ་གང་ཞིག །
ཕྱི་མ་ཡིན་པའི་ཕྱིར། ཕྱི་མ་གྲུབ་སྟེ། ཀུན་བཏུས་དེ་བསྟན་བཅོས་འདིའི་བཤད་
བྱ་རྩ་བའི་བསྟན་བཅོས་ཡིན་པའི་ཕྱིར། རྩ་བར་འདོད་ན། དེས་ཀུན་བཏུས་
རྐྱང་པ་ལ་བརྟེན་ནས། ཀུན་བཏུས་ཀྱི་ཚིག་དོན་མཐའ་དག་རྟོགས་ནུས་པར་
ཐལ། འདོད་པའི་ཕྱིར། འདོད་མི་ནུས་ཏེ། དེས་རྣམ་འགྲེལ་ལ་བརྟེན་ནས་དེ་
ལྟར་རྟོགས་དགོས་པའི་ཕྱིར། བྱས་པ་ལ། དེ་གཉིས་ཀྱི་གདུལ་བྱ་སྣོད་ལྡན་
གཉིས་འགལ་བར་ཐལ། དེ་གཉིས་ཀྱི་ཆེད་དུ་བྱ་བའི་གདུལ་བྱ་འགལ་བའི་
ཕྱིར། ཟེར་ན་མ་ཁྱབ། འདོད་མི་ནུས་ཏེ། འདིར་བསྟན་སྣོད་ཀྱི་སྐྱོན་གསུམ་
དང་བྲལ་ཞིང་ཡོན་ཏན་གསུམ་དང་ལྡན་པའི་དེ་གཉིས་ཀྱི་གདུལ་བྱ་མི་
འགལ་བའི་ཕྱིར།། །།
༈ རང་ལུགས་བཞག་པ་ལ། སྤྱིར་ངག་ཙམ་ལ་ཡོད་པའི་དགོས་སོགས་ཆོས་
བཞི། དགོས་འབྲེལ་གྱི་ངག་ལ་ཡོད་པའི་དགོས་སོགས་ཆོས་བཞི། བསྟན་
བཅོས་ལུས་ལ་ཡོད་པའི་དགོས་སོགས་ཆོས་བཞི་བཤད་པ་དང་གསུམ། དང་
བུམ་ནང་གི་ཆུ་དེ་བུམ་ཆུ་ཁྱེར་ཤོག་ཅེས་པའི་ངག་འདིའི་བརྗོད་བྱ་
ཡིན་ལ། ངག་དེ་ལ་བརྟེན་ནས། ཆུ་ཁྱེར་འོངས་པ་དེ། དེའི་གནས་སྐབས་ཀྱི་
དགོས་པ། སྐོམ་པས་གདུང་བའི་( ༣༦ན) གང་ཟག་དེས་ཆུ་བ ཏུང་བ་ལ་བརྟེན་
ནས་སྐོམ་པ་དང་བྲལ་པའི་བདེ་བ་སྐྱེས་པ་དེ་ངག་དེའི་ཉིང་དགོས་དང་།
དེའི་ཉིང་དགོས་སུ་གྱུར་པའི་དངོས་པོ་དེའི་གནས་སྐབས་ཀྱི་དགོས་པར་གྱུར་
པོ་ནི།
པའི་དངོས་པོ་ལ་འབྲེལ། དེ་ངག་དེ་དང་འབྲེལ་པའི་འབྲེལ་བ་དེ། ངག་དེའི་

དགོས་སོགས་ཆོས་བཞིའི་ནང་ཚན་དུ་གྱུར་པའི་འབྲེལ་བ་ཡིན་ནོ། །གཉིས་པ་
བསྟན་བཅོས་འདིའི་དགོས་སོགས་ཆོས་བཞི་པོ་དེ།དགོས་འབྲེལ་གྱི་ངག་
འདིའི་བརྗོད་བྱ། དགོས་འབྲེལ་གྱི་ངག་འདི་ལ་བརྟེན་ནས། བསྟན་བཅོས་
འདིའི་ཆེད་དུ་བྱ་བའི་གདུལ་བྱ། བསྟན་བཅོས་འདི་ལ་ཐོས་བསམ་སོགས་
ཀྱིས་འཇུག་པའི་བློ་དེ་དེའི་གནས་སྐབས་ཀྱི་དགོས་པ། དགོས་འབྲེལ་གྱི་ངག་
ལ་བརྟེན་ནས་བསྟན་བཅོས་འདིའི་ཚིག་དོན་མཐའ་དག་ཡོད་པར་རྟོགས་
པའི་ཚད་མ་དེ། དགོས་འབྲེལ་གྱི་ངག་འདིའི་ཉིང་དགོས། དགོས་འབྲེལ་གྱེ་
ངག་དེའི་ཉིང་དགོས་སུ་གྱུར་པའི་ཚད་མ། དེའི་གནས་སྐབས་ཀྱི་དགོས་པ ར་
གྱུར་པའི་ཤེས་པ་ལ་འབྲེལ།དེ་དགོས་འབྲེལ་གྱི་ངག་འདི་ལ་འབྲེལ་བའི་
འབྲེལ་བ་དེ། དགོས་འབྲེལ་གྱི་ངག་འདིའི་དགོས་སོགས་ཆོས་བཞིའི་ནང་ཚན་
དུ་གྱུར་པའི་འབྲེལ་པ་ཡིན་ནོ། །གསུམ་པ་བསྟན་བཅོས་ལུས་ཀྱི་དགོས་སོགས་
ཆོས་བཞི་བཤད་པ་ནི། སྤྱིར་ཀུན་( ༣༦བ) ལས་བཏུས་ཀྱི་ཚིག་དོན་མཐའ་དག་
དང་། རྟོག་གེའི་ཚིག་དོན་བརྒྱད། བསྟན་བཅོས་འདིའི་བརྗོད་བྱ་ཡིན་ལ།
དེར་མ་ཟད། ཚད་མའི་མཚན་ཉིད་དབྱེ་བ་ལ་སོགས་པ་ཡང་། བསྟན་བཅོས་
འདིའི་བརྗོད་བྱ་ཡིན་ཏེ། བསྟན་བཅོས་འདིས། ཚད་མའི་མཚན་ཉིད་དབྱེ་བ་
ལ་སོགས་པ་རྒྱས་པར་བསྟན་པའི་ཕྱིར། འོ་ན། དེ་ལྟར་བསྟན་པ་ལ་དགོས་པ་
གང་ཡོད་ཞེ་ན། དགོས་པ་ཡོད་དེ། སྡུག་བསྔལ་བདེན་པས་བསྡུས་པའི་འཁོར་
བ་སྤྱི་དང་ཁྱད་པར་ངན་སོང་གསུམ་དང༌། དེའི་རྒྱུ་ལས་དང་ཉོན་མོངས་པ་
སྤང་བྱ་ཡིན་ལ། དེ་ལྟ་བུའི་ལས་དང་ཉོན་མོངས་པ་སྤངས་པའི་ལམ་དང་།
སྤངས་པ་ལ་སོགས་པ་ཐོབ་བྱ་ཡིན་པས། དེ་རྣམས་ཐོབ་པ་དེ་ཚད་མ་ལ་རག་
ལས་པས་རྒྱུ་མཚན་གྱིས་དེ་ལྟར་བསྟན་པའི་ཕྱིར། དེ་ལྟར་ཚད་མ་ལ་རག་ལས་
པ་ཡང་ཡིན་ཏེ། དེ་ལྟ་བུའི་ལས་དང་ཉོན་མོངས་པ་སྤངས་པའི་ལམ་དང་།
སྤངས་པ་ལ་སོགས་པ་ཐོབ་པ་ལ། དེ་ལྟ་བུའི་ཉོན་མོངས་པ་སྤོང་བ་དང་། དེ་

7
HrW
་
ཚ
ཕྱིར། ཤུགས་བསྟན་གྱི་དབང་དུ་བྱས་ནས་དཔལ་ལྡན་ཆོས་གྲགས་ཀྱིས་བསྟན་
བཅོས་འདི་ཁོ་རང་གི་ཆེད་དུ་བྱ་བའི་གདུལ་བྱའི་ཆེད་དུ་བརྩམས་པའི་རྒྱུ་
བསྟན་བཅོས་འདིའི་ཆེད་དུ་བྱ་བའི་གདུལ་བྱ་དེ། ཀུན་བཏུས་
ལ་སོགས་པའི་ལེགས་བཤད་ལ་བློ་གྲོས་གོང་ནས་གོང་དུ་འཕེལ་བར་བྱ་བའི་
ཆེད་ཡིན་པའི་ཕྱིར། རྩོད་པ་སྤང་པ་ལ། ཁ་ཅིག་ན་རེ། བསྟན་བཅོས་འདི་ལ་
བརྟེན་ནས་ཀུན་བཏུས་ཀྱི་ཚིག་དོན་མཐའ་དག་རྟོགས་པའི་ཚད་མ་ཆོས་ཅན།
མཚན་ཡོད་དེ།
སེམས་ཅན་གྱི་རྒྱུད་ཀྱི་ཚད་མ་ཡིན་པར་ཐལ། བསྟན་བཅོས་འདིའི་དགོས་
སོགས་ཆོས་བཞིའི་ནང་ཚན་དུ་གྱུར་པའི་གནས་སྐབས་ཀྱི་དགོས་པར་གྱུར་
པའི་ཚད་མ་ཡིན་པའི་ཕྱིར། འདོད་མི་ནུས་ཏེ། བསྟན་བཅོས་འདི་ལ་བརྟེན་
ནས་ཐོབ་པའི་རྣམ་མཁྱེན་ཁྱོད་ཡིན་པའི་ཕྱིར། མ་གྲུབ་ན་བྱས་པ་ལ། དེར་
ཐལ། དེ་འདྲའི་རྣམ་མཁྱེན་དེས། ཀུན་བཏུས་ཀྱི་ཚིག་དོན་མཐའ་དག་རྟོགས་
པ་གང་ཞིག །བསྟན་བཅོས་འདི་ལ་མ་བརྟེན་པར་ཀུན་བཏུས་ཀྱི་ཚིག་དོན་
མཐའ་དག་རྟོགས་པའི་ཚད་མ་( ༣༨ན) མ་ཡིན་པའི་ཕྱིར། ཕྱི་མ་མ་གྲུབ་བྱས་
པ་ལ། འོ་ན། དེ་བསྟན་བཅོས་འདི་ལ་མ་བརྟེན་པར་ཐལ། མ་གྲུབ་པ་དེའི་
ཕྱིར་ཟེར་ན་མ་ཁྱབ། འདོད་མི་ནུས་ཏེ། དེ་དེ་ལ་ལྟོས་པའི་ཕྱིར་ཏེ། དེའི་
འབྲས་བུ་ཡིན་པའི་ཕྱིར། གཞན་ཡང༌། དེ་འདྲའི་རྣམ་མཁྱེན་དེས། བསྟན་
བཅོས་འདི་ལ་བརྟེན་ནས་ཀུན་བཏུས་ཀྱི་ཚིག་དོན་མཐའ་དག་རྟོགས་པར་
ཐལ། དེས་བསྟན་བཅོས་འདི་ལ་བརྟེན་ནས་ཆོས་ཐམས་ཅད་རྟོགས་པའི་ཕྱིར་
ཏེ། བསྟན་བཅོས་འདི་ལ་བརྟེན་ནས་རྣམ་མཁྱེན་ཐོབ་པའི་སངས་འཕགས་
དེས། བསྟན་བཅོས་འདི་ལ་བརྟེན་ནས་ཆོས་ཐམས་ཅད་རྟོགས་པའི་ཕྱིར་ཏེ།
དེ་འདྲའི་སངས་འཕགས་དེ། བསྟན་བཅོས་འདི་ལ་བརྟེན་ནས་ཆོས་ཐམས་
ཅད་རྟོགས་པའི་རྣམ་མཁྱེན་ཐོབ་པའི་གང་ཟག་ཡིན་པའི་ཕྱིར་ཟེར་ན་མ་
ཁྱབ། འདོད་ན། དེ་འདྲའི་སངས་འཕགས་དེས། ཆོས་ཐམས་ཅད་ལུང་ལ་

བརྟག་པའི་ལེའུའི་བརྗོད་བྱ་དེ། · འདིར་གཞན་དོན་རྗེས་དཔག་གི་ལེའུའི་
བརྗོད་བྱའི་ནང་དུ་འདུས་པའི་ཕྱིར། འོ་ན། དེ་ལྟར་ཡིན་ན། བསྟན་བཅོས་
འདིའི་ལེའུ་དེ་ལ། ལེའུ་གསུམ་དུ་གྲངས་ངེས་པར་འགྱུར་རོ། །ཞེ་ན་མི་འགྱུར་
ཏེ། ཀུན་བཏུས་ཀྱི་མཆོད་བརྗོད་ཚད་མར་གྱུར་པ་འགྲོ་ལ་ཕན་བཞེད་པ། ཞེས་
སོགས་ཚིག་རྐང་གཉིས་ཀྱི་དོན་རྟོགས་དཀའ་བས། དེའི་དགོངས་པ་འགྲེལ་པ་
ལ། ཚད་མ་གྲུབ་པའི་ལེའུ་ཟུར་དུ་མཛད་པ་ཡིན་པའི་ཕྱིར། དེ་ལྟར་ན།བསྟན་
བཅོས་འདིའི་ལེའུ་དེ་ལ། ལེའུ་བཞི་པོ་འདིར་གྲངས་ངེས་པ་ཡིན་ཏེ། བསྟན་
བཅོས་འདིའི་བརྗོད་བྱ་དེ་ལ། ཐར་པ་དང་ཐམས་ཅད་མཁྱེན་པ་ལམ་དང་
བཅས་པ་དང་། དེ་ཐོབ་བྱེད་ཀྱི་ཐབས་གཉིས་སུ་ངེས་ལ། དང་པོ་འཆད་པར་
བྱེད་པ་ལ་ཚད་མ་གྲུབ་པའི་ལེའུ་གསུངས། གཉིས་པ་ལ་རང་ཉིད་ཀྱིས་ངེས་
པའི་ཐབས་དང་། ངེས་ནས་གདུལ་བྱ་གཞན་རྗེས་སུ་འཛིན་པའི་ཐབས་
གཉིས། དང་པོ་ལ། ལྐོག་ཏུ་གྱུར་པའི་ཚུལ་གྱིས་ངེས་པའི་ཐབས་དང་། མངོན་
དུ་གྱུར་པའི་ཚུལ་གྱིས་ངེས་པའི་ཐབས་གཉིས། དང་པོ་འཆད་པར་བྱེད་པ་ལ།
རང་དོན་ལེའུ་གསུངས། གཉིས་པ་འཆད་པར་བྱེད་པ་ལ( ༣༩བ) །མངོན་སུམ་
ལེའུ་གསུངས་པའི་ཕྱིར། ངེས་ནས་གདུལ་བྱ་གཞན་རྗེས་སུ་འཛིན་པའི་ཐབས་
འཆད་པར་བྱེད་པ་ལ་གཞན་དོན་ལེའུ་གསུངས་པའི་ཕྱིར། འོ་ན། ལེའུ་བཞི་པོ་
འདིའི་གོ་རིམ་འདི་ལྟར་དུ་སྟོན་པའི་རྒྱུ་མཚན་གང་ཞེ་ན། རྒྱུ་མཚན་ཡོད་དེ།
བསྟན་བཅོས་འདིར་རང་རེའི་བསྟན་པ་དང་སྟོན་པ་སྐྱོན་མེད་དུ་དངོས་
སྟོབས་ཀྱི་རིག་པའི་སྒྲུབ་པའི་སྒོ་ནས། ཐར་པ་དང་ཐམས་ཅད་མཁྱེན་པ་ལམ་
དང་བཅས་པ་རིགས་པས་གཏན་ལ་འབེབ་པར་བྱེད་པ་ཡིན་ལ། དེ་གཏན་ལ་
འབེབས་པ་ལ་ཡང་། དེ་གཏན་ལ་འབེབ་བྱེད་ཀྱི་ཚད་མ་རང་རྒྱུད་ལ་སྐྱེ་
དགོས། དེ་ལ་ཡང་ཚད་མའི་མཚན་ཉིད་དབྱེ་བ་ལ་སོགས་པ་ཤེས་དགོས་པས།
ཚུར་མཐོང་རྣམས་ཀྱིས་ཚད་མའི་མཚན་ཉིད་དབྱེ་བ་ལ་སོགས་པ་ཤེས་པ་དེ།

དང་པོར་རྗེས་དཔག་ལ་རག་ལས་པའི་རྒྱུ་མཚན་གྱིས། དང་པོར་རང་དོན་
ལེའུ་བསྟན་པའི་ཕྱིར། དེའི་རྗེས་སུ་ཚད་མ་གྲུབ་པའི་ལེའུ་སྟོན་པའི་རྒྱུ་མཚན་
ཡོད་དེ། དེ་ལྟར་གཏན་ལ་འབེབ་བྱེད་ཀྱི་ཚད་མ་རང་རྒྱུད་ལ་སྐྱེས་ནས། ཐར་
པ་དང་ཐམས་ཅད་མཁྱེན་པ་ལམ་དང་བཅས་པ་ཁོ་རང་གིས་ཤེས་དགོས་
པའི་རྒྱུ་མཚན་གྱིས། དེ་ལྟར་བསྟན་པའི་ཕྱིར། དེའི་རྗེས་སུ་མངོན་སུམ་ལེའུ་
སྟོན་པའི་རྒྱུ་མཚན་ཡོད་དེ། དེ་ལྟར་ཤེས་པ་ཙམ་གྱིས་མི་ཆོག་པར་མངོན་སུམ་
གྱིས་ཤེས་དགོས་སོ། །ཞེས་ཤེས་པར་བྱ་བའི་ཆེད་དུ་དེ་ལྟར་( ༤་ན) བསྟན་
པའི་ཕྱིར། དེའི་རྗེས་སུ་གཞན་དོན་ལེའུ་སྟོན་པའི་རྒྱུ་མཚན་ཡོད་དེ། དེ་ལྟར་
མངོན་སུམ་གྱིས་ངེས་ནས་མཐར་གདུལ་བྱ་གཞན་ལ་སྟོན་དགོས་པའི་རྒྱུ་
མཚན་གྱིས། དེ་ལྟར་བསྟན་པའི་ཕྱིར། འོ་ན། བསྟན་བཅོས་འདིར་རང་དོན་
རྗེས་དཔག་གི་ལེའུ་དང་པོར་བསྟན། ཀུན་བཏུས་སུ་མངོན་སུམ་གྱི་ལེའུ་དང་
པོར་བསྟན་པས། འདི་གཉིས་ལེའུའི་གོ་རིམ་མི་མཐུན་པར་འགྱུར་ལ། དེ་ལྟར་
ན་བསྟན་བཅོས་འདི་ཀུན་བཏུས་ཀྱི་དགོངས་འགྲེལ་མ་ཡིན་པར་འགྱུར་རོ། །
ཞེས་ན་སྐྱོན་མེད་དེ། ཀུན་བཏུས་སུ་རྒྱུད་ལ་སྐྱེ་བའི་རིམ་པའི་དབང་དུ་བྱས་
ནས་དེ་ལྟར་བསྟན། འདིར་དགོས་པའི་དབང་གིས་དེ་ལྟར་བསྟན་པའི་ཕྱིར།
རྒྱུད་ལ་སྐྱེས་ཚུལ་ཡང་། སྒྲ་འཛིན་དབང་མངོན་ལ་བརྟེན་ནས་སྒྲ་མི་རྟག་
རྟོགས་ཀྱི་རྗེས་དཔག་སྐྱེ་བ་ལྟ་བུ་ལ་བྱེད་པ་ཡིན་ཅིང༌། སྒྲ་མི་རྟག་རྟོགས་ཀྱི་
མངོན་སུམ་ལ་བརྟེན་ནས། སྒྲ་མི་རྟག་རྟོགས་ཀྱི་རྗེས་དཔག་སྐྱེ་བ་ལྟ་བུ་ལ་
བྱེད་པ་མ་ཡིན་ཏེ། སྒྲ་མི་རྟག་རྟོགས་ཀྱི་མངོན་སུམ་རང་རྒྱུད་ལ་སྐྱེ་བ་ལ། སྒྲ་
མི་རྟག་རྟོགས་ཀྱི་རྗེས་དཔག་རང་རྒྱུད་ལ་སྐྱེ་བ་སྔོན་དུ་འགྲོ་དགོས་པའི་ཕྱིར།
འདིར་དགོས་པའི་དབང་གིས་རང་དོན་རྗེས་དཔག་དང་པོར་སྟོན་པའི་རྒྱུ་
མཚན་ཡོད་དེ། སློབ་དཔོན་ཕྱོགས་ཀྱི་གླང་པོས་མཛད་པའི་ཚད་མའི་མཚན་
ཉིད་དབྱེ་བ་ལ་སོགས་པ་རིགས་པ་དང་ལྡན་པ་དང་། ཕྱི་( ༤་བ) རོལ་མུ་

སྟེགས་པས་བྱས་པའི་ཚད་མའི་མཚན་ཉིད་དབྱེ་བ་ལ་སོགས་པ་རིགས་པ་
དང་མི་ལྡན་པར་རྣམ་པར་འབྱེད་པ་དེ་ཚུར་མཐོང་རྣམས་ཀྱིས་དང་པོར་
རྗེས་དཔག་ལ་རག་ལས་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར་ཏེ། དེ་
སྐད་དུ་ཡང་། རང་འགྲེལ་ལས། དོན་དང་དོན་མིན་པ་རྣམ་པར་འབྱེད་པ་ནི།
རྗེས་སུ་དཔག་པ་ལ་བརྟེན་ནས་ཡིན་ལ། ཞེས་དང༌། ཤཱཀྱ་བློས། དོན་ནི་སློབ་
དཔོན་ཕྱོགས་ཀྱི་གླང་པོས་མཛད་པའི་ཚད་མའི་མཚན་ཉིད་དབྱེ་བ་ལ་སོགས་
པ་ཡིན་ཏེ་རིགས་པ་དང་ལྡན་པའི་ཕྱིར། དོན་མིན་པ་ནི་མུ་སྟེགས་ཀྱིས་བྱས་
པ་ཡིན་ཏེ། རིགས་པ་དང་མི་ལྡན་པའི་ཕྱིར་རོ། དེ་གཉིས་རྣམ་པར་འབྱེད་པ་
ནི། རིགས་པ་དང་ལྡན་པ་དང༌། རིགས་པ་དང་མི་ལྡན་པ་ཉིད་དུ་རྣམ་པར་
འཇོག་པའོ། དེ་ནི་རྗེས་སུ་དཔག་པ་ལ་བརྟེན་པའི་ཕྱིར་ཏེ། རྗེས་སུ་དཔག་པ་
ཁོ་ན་ལ་བརྟེན་ནས་བསྟན་བཅོས་ཀྱི་ཚིག་རྣམས་རིགས་པ་དང་ལྡན་པ་དང་།
རིགས་པ་དང་མི་ལྡན་པ་ཉིད་དུ་རྣམ་པར་བཞག་པར་བྱ་བ་ཡིན་གྱི། མངོན་
སུམ་ལ་བརྟེན་པ་ནི་མ་ཡིན་ཏེ། དེ་ནི་རྣམ་པར་དཔྱོད་པར་བྱེད་པ་མ་ཡིན་
པའི་ཕྱིར་རོ། །ཞེས་གསུངས། འོ་ན། འདིར་རང་དོན་རྗེས་དཔག་འཆད་པ་དེ་
མི་འཐད་པར་ཐལ། ཀུན་བཏུས་སུ་རང་དོན་རྗེས་དཔག་བསྟན་ཟིན་པའི་
ཕྱིར་ཞེ་ན་སྐྱོན་མེད་དེ། ཀུན་བཏུས་སུ་བསྟན་པའི་རང་དོན་རྗེས་དཔག་གི་ངོ་
བོ་ལ་ལོག་པར་རྟོགས་པའི་( ༤༡ན) ལོག་རྟོག་ཡོད་པས། དེ་བསལ་ནས། རང་
དོན་རྗེས་དཔག་གི་ངོ་བོ་རྟོགས་པའི་ཕྱིར་དུ་འདིར་རང་དོན་རྗེས་དཔག་
བསྟན་པའི་ཕྱིར་ཏེ། དེ་སྐད་དུ་ཡང་། རང་འགྲེལ་ལས་དེ་ལ་ལོག་པར་རྟོག་
པས། དེ་རྣམ་པར་བཞག་པའི་ཕྱིར་བཤད་པ་ཞེས་དང༌། ཤཱཀྱ་བློས། གལ་ཏེ་
རྗེས་སུ་དཔག་པའི་མཚན་ཉིད་ནི་བཤད་ཟིན་ཏོ་ཞེ་ན། དེ་ལ་ལོག་པར་རྟོག་
པས་ཞེས་བྱ་བ་ལ་སོགས་པ་སྨོས་ཏེ། རྗེས་སུ་དཔག་པ་དེ་ལ་རྨོངས་པས། དེ་
རྣམ་པར་བཞག་པའི་ཕྱིར། རྗེས་སུ་དཔག་པ་དེ་ལ་ལོག་པར་རྟོག་པ་བསལ་བ་

ཡིན་ནོ་ཞེས་གསུངས། འོ་ན། འདིར་རྟགས་ཡང་དག་འཆད་ན་འཆད་ཚུལ་དེ་
གང་ཞེ་ན། འདི་ལ་རྗེས་དཔག་གི་རྟེན་གཏན་ཚིགས་བཤད་པ་དང་། ལོག་
རྟོག་བླུན་( ༤༢ན)པོའི་རྟགས་སུ་བསྟན་པ་གཉིས། དང་པོ་འཆད་པར་བྱེད་པ་
ལ་ཕྱོགས་ཆོས་ཞེས་པ་ནས་མི་དམིགས་པས་ནི་མི་འགྲུབ་བོ་ཞེས་པའི་བར་
བྱུང་། གཉིས་པ་འཆད་པར་བྱེད་པ་ལ། རིག་བྱེད་ཚད་མ་དང་ནི་འགལ་བྱེད་
སྨྲ། ཞེས་སོགས་བློ་ཀ་གཅིག་བྱུང༌། འོ་ན། རྗེས་དཔག་གི་རྟེན་གཏན་ཚིགས་དེ་
ཡང་ཆོས་དུའི་སྒོ་ནས་འཆད་ཞེ་ན། རྟགས་ཡང་དག་གི་མཚན་ཉིད། གྲངས་
ངེས། གྲངས་ངེས་པའི་རྒྱུ་མཚན། ལྡོག་ཕྱོགས་གཏན་ཚིགས་ལྟར་སྣང་དང་
བཞི་བཤད་པའི་སྒོ་ནས་འཆད་པ་ཡིན་ཏེ། དེའི་སྒོ་ནས་བཤད་པས་རྟགས་
ཡང་དག་རྫོགས་པར་གཏན་ལ་འབེབ་ནུས་པའི་ཕྱིར་ཏེ། དེ་སྐད་དུ་ཡང་
ཤཱཀྱས། ཚིགས་སུ་བཅད་པ་འདི་ལས་ནི། རྟགས་ཀྱི་མཚན་ཉིད་དང་། གྲངས་
ངེས་དང༌། ངེས་པའི་རྒྱུ་མཚན་དང་། མི་མཐུན་པའི་ཕྱོགས་ལས་ལྡོག་པ་
བཞི་བཤད་དེ། ཞེས་གསུངས། འོ་ན། ཆོས་བཞི་པོ་དེ་འཆད་ཚུལ་གང་ཞེ་ན།
ཕྱོགས་ཆོས་ཞེས་སོགས་ཀྱིས་རྟགས་ཡང་དག་གི་མཚན་ཉིད་བསྟན། དེ་ནི་
རྣམ་གསུམ་ཉིད་ཅེས་པས་རྟགས་ཡང་དག་གི་གྲངས་ངེས་བསྟན། མེད་ན་མི་
འབྱུང་ངེས་ཕྱིར་རོ། །ཞེས་པས་རྟགས་ཡང་དག་གི་གྲངས་ངེས་པའི་རྒྱུ་མཚན་
བསྟན། གཏན་ཚིགས་ལྟར་སྣང་དེ་ལས་གཞན་ཅེས་པས། རྟགས་ཡང་དག་གི་
མི་མཐུན་ཕྱོགས་ཀྱི་གཏན་ཚིགས་ལྟར་སྣང་བསྟན་པའི་ཕྱིར་ཏེ། དེ་སྐད་དུ་
ཡང་། ཤཱཀྱས། ( ༤༢5) ཕྱོགས་ཆོས་དེ་ཆས་ཁྱབ་པ་ཡི། །ཞེས་བྱ་བ་ནི་མཚན་
ཉིད་དོ། །ཕྱོགས་དེའི་ཆ་ནི་སྒྲུབ་པར་འདོད་པའི་ཆོས་སོ། །དེའི་ཁྱབ་པ་ཁོ་ན་
ཞེས་ངེས་པར་བཟུང་བ་ཡིན་ནོ། །རྣམ་གསུམ་ཞེས་བྱ་བ་ནི་གྲངས་ངེས་པའོ།
མེད་ན་མི་འབྱུང་ངེས་ཕྱིར་རོ་ཞེས་བྱ་བ་ནི་གྲངས་ངེས་པའི་རྒྱུ་མཚན་ངེ།
མེད་ན་མི་འབྱུང་བ་ནི་གསུམ་ཁོ་ན་ལ་ངེས་པའི་ཕྱིར་རོ་ཞེས་བྱ་བའི་ཐ་ཚིག་

གོ །གཏན་ཚིགས་ལྟར་སྣང་དེ་ལས་གཞན་ཞེས་བྱ་བ་ནི། མི་མཐུན་པའི་ཕྱོགས་
ལས་ལྡོག་པ་སྟེ།གཏན་ཚིགས་གསུམ་པོ་དེ་ལས་གཞན་པ་ནི་གཏན་ཚིགས་
ལྟར་སྣང་བ་དག་ཡིན་ནོ། །ཞེས་གསུངས། དེ་ལྟར་ན། ཕྱོགས་ཆོས་དེ་ཆས་ཞེས་
སོགས་ཀྱི་ཤོ་ལོ་ཀ་འདི་རང་དོན་ལེའུའི་ལུས་རྣམ་བཞག་གི་གཞུང་ཡང་ཡིན་
ཏེ། དེས་ཆོས་བཞི་པོ་དེ་མདོར་བསྟན་ནས་དེ་རྒྱས་པར་འཆད་པར་བྱེད་པ་ལ།
རྒྱུ་ལ་ཞེས་པ་ནས། མི་འགྲུབ་བོ་ཞེས་པའི་བར་གསུངས་པའི་ཕྱིར། འོ་ན། ལུས་
གང་ཡན་ལག་གང་གིས་རྒྱས་པར་འཆད་ཅེ་ན།ཕྱོགས་ཆོས་དེ་ཆས་ཁྱབ་པ་ཡི།
གཏན་ཚིགས་ཞེས་པའི་གཞུང་འདི་རྒྱས་པར་འཆད་པར་བྱེད་པ་ལ། ། རྒྱུ་ལ་
ཞེས་པ་ནས། མི་འགྲུབ་པོ་ཞེས་པའི་བར་གྱི་གཞུང་རྣམས་བྱུང་།དེ་ནི་རྣམ་
གསུམ་ཉིད་ཅེས་པའི་གཞུང་འདི་རྒྱས་པར་འཆད་པར་བྱེད་པ་ལ་རྒྱུ་ལ་ཞེས་
པ་ནས་འབྲས་བུའི་( ༤༣ན)རྟགས་ལས་སྐྱེས། ཞེས་པའི་བར་བྱུང་། གཏན་
ཚིགས་ལྟར་སྣང་དེ་ལས་གཞན། ཞེས་པའི་གཞུང་འདི་རྒྱས་པར་འཆད་པར་
བྱེད་པ་ལ། རྒྱུ་མ་ཚོགས་པས་འབྲས་བུ་ནི། ཞེས་པ་ནས། དེ་ལ་ལྷག་མ་ལྡན་
ཞེས་བརྗོད། ཞེས་པའི་བར་བྱུང༌། མེད་ན་མི་འབྱུང་ངེས་ཕྱིར་རོ། །ཞེས་པའི་
གཞུང་འདི་རྒྱས་པར་འཆད་པར་བྱེད་པ་ལ། གཏན་ཚིགས་ཀྱི་ནི་ཚུལ་གསུམ་
ལའང་། ཞེས་པ་ནས། མི་འགྲུབ་བོ། ཞེས་པའི་བར་བྱུང་། འོ་ན། གཏན་ཚིགས་
ལྟར་སྣང་དེ་ལས་གཞན། ཞེས་པས་དེ་ལས་གཞན་པ་དེ་གང་ལ་བྱེད་ཅེ་ན།
འདི་ལ་འཕྲོས་ཚུལ་གསུམ་ལས། ཕྱོགས་ཆོས་ཞེས་སོགས་ལས་འཕྲོས་པའི་
དབང་དུ་བྱས་ན། དེའི་སྐབས་སུ་ཚུལ་གསུམ་རྟགས་ཡང་དག་གི་མཚན་ཉིད་
དུ་བསྟན་པ་ལ་ཚུལ་གསུམ་དེ་ལས་གཞན་པའི་གཏན་ཚིགས་དེ་གང་ཞེ་ན། དེ་
གཏན་ཚིགས་ལྟར་སྣང་ཡིན་ནོ། །ཞེས་འཆད་པར་བྱེད་པ་ལ་གཞུང་འདི་བྱུང་།
དེ་ནི་རྣམ་གསུམ་ཞེས་པ་ལས་འཕྲོས་པའི་དབང་དུ་བྱས་ན་དེའི་སྐབས་སུ་
རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་

གྲངས་ངེས་པར་ཁས་བླངས་པ་ལ།དེ་གསུམ་གང་རུང་ལས་གཞན་པའི་
གཏན་ཚིགས་དེ་གང་ཞེ་ན། དེ་གཏན་ཚིགས་ལྟར་སྣང་ཡིན་ནོ་ཞེས་འཆང་
པར་བྱེད་པ་ལ་གཞུང་འདི་བྱུང་། མེད་ན་མི་འབྱུང་ངེས་ཕྱིར་རོ་ཞེས་ང་
( ༤༣བ) ལས་འཕྲོས་པའི་དབང་དུ་བྱས་ན། དེའི་སྐབས་སུ་རྟགས་ཡང་དག་གི་
རྟགས་ཆོས་ཀྱི་འབྲེལ་བ་དེ་ལ། ཁོ་རང་དུ་གྱུར་པའི་དེ་བྱུང་གི་འབྲེལ་བ་དང །
བདག་ཅིག་གི་འབྲེལ་བ་གཉིས་སུ་གྲངས་ངེས་པར་བསྟན་པ་ལ། དེ་གང་རུང་
དུ་མ་གྲུབ་པའི་གཏན་ཚིགས་དེ་གང་ཞེ་ན། དེ་གཏན་ཚིགས་ལྟར་སྣང་ཡིན་ནོ་
ཞེས་འཆད་པར་བྱེད་པ་ལ་གཞུང་འདི་བྱུང༌། འོ་ན། ཕྱོགས་ཆོས་ཞེས་སོགས་
ཀྱི་གཞུང་འདིས་རྟགས་ཡང་དག་གི་མཚན་ཉིད་བསྟན་ན། བསྟན་ཚུལ་ངེ་
གང་ཞེ་ན། བཞག་ཏུ་ཡོད་དེ། ཕྱོགས་ཆོས་ཞེས་པས་ཕྱོགས་ཆོས་ཀྱི་ཚུལ་དངོས་
སུ་བསྟན་ནས། དེ་ཆས་ཁྱབ་པ་ཡི། ཞེས་པས་རྗེས་ཁྱབ་ཀྱི་ཚུལ་དངོས་སུ་
བསྟན་ཅིང་། ལྡོག་ཁྱབ་ཀྱི་ཚུལ་ཤུགས་ལ་བསྟན་ནས། ཚུལ་གསུམ་རྟགས་ཡང་
དག་གི་མཚན་ཉིད་དུ་དངོས་སུ་བསྟན་པའི་ཕྱིར་རོ། །ངག་དོན་ནི། བྱས་ང་
ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་ཏེ། སྒྲ་མི་རྟག་པར་
སྒྲུབ་པའི་ཚུལ་གསུམ་ཡིན་པའི་ཕྱིར། དེ་ལ་ཁོ་ན་རེ། གཞུང་འདིས་བྱས་པ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཏུ་དངོས་སུ་བསྟན་པར་ཐལ། སྦྱོར་ང་
འཐད་པའི་ཕྱིར། འོ་ན། དེས་བྱས་པ་སྒྲ་མི་རྟག་པར་སྒྲུབ་པའི་རང་བཞིན་གྱི་
རྟགས་ཡང་དག་ཏུ་དངོས་སུ་བསྟན་པར་ཐལ། འདོད་པ་གང་ཞིག །སྒྲ་མི་རྟག་
པར་སྒྲུབ་པའི་རྟགས་ཡང་དག་( ༤༤ན) ཡིན་ན། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་ཡིན་དགོས་པའི་ཕྱིར་ཟེར་ན་མ་ཁྱབ། འདོད་ན། དེས་རང་
བཞིན་གྱི་རྟགས་ཡང་དག་དངོས་སུ་བསྟན་པར་ཐལ་ལོ། །འདོད་ན། དེས་
འབྲས་རང་མ་དམིགས་པའི་རྟགས་ཡང་དག་གསུམ་དངོས་སུ་བསྟན་པར་
ཐལ། འདོད་པའི་ཕྱིར་། འདོད་ན། དེས་རྟགས་ཡང་དག་ཐམས་ཅད་དངོས་
༢༠

JT
དུ་བཀོད་པའི་ཕྱིར་ན་མ་ཁྱབ། འདོད་ན། རྟགས་སྦྱོར་དེ་གཉིས་ཅིག་ཆར་དུ་
འགོད་པ་སྐབས་སུ་བབས་པའི་ཕྱི་རྒོལ་ཡང་དག་ཡོད་པར་ཐལ། འདོད་པའི་
ཕྱིར། འདོད་ན་དངོས་པོའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་
དག་དང་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་
གཉིས་ཀ་འགོད་པ་སྐབས་སུ་བབས་པའི་གང་ཟག་ཡོད་( ༤༦་)པར་ཐལ།
འདོད་པའི་ཕྱིར་ཟེར་ན། ཁོ་རང་ལ་སངས་འཕགས་དེ་རྟགས་སྦྱོར་དེ་གཉིས་
འགོད་པ་པོའི་སྔ་རྒོལ་ཡང་དག་ཡིན་པར་ཐལ།
་ཡང་དག་ཡིན་པར་ཐལ། སངས་འཕགས་ཀྱིས་རྟགས་
སྦྱོར་དེ་གཉིས་བཀོད་པའི་ཕྱིར་འདོད་ན། རྟགས་སྦྱོར་དེ་གཉིས་འགོད་ང་
སྐབས་སུ་བབས་པའི་ཕྱི་རྒོལ་ཡང་དག་ཡོད་པར་ཐལ་ལོ། །འདོད་ན། སྔར་
ལྟར་རིགས་འགྲེའོ། །གཞན་ཡང་། སྒྲ་ཆོས་ཅན། མི་རྟག་སྟེ་བྱས་པའི་ཕྱིར་ཞེས་
བཀོད་པའི་ཚེ་ན་སྦྱོར་བ་ཡིན་ན། བྱས་པའི་རྟགས་ཀྱིས་སྒྲ་མི་རྟག་པར་སྒྲུང་
པའི་སྦྱོར་བ་ཡིན་དགོས་པར་ཐལ། རྟགས་སྦྱོར་དེའི་ཕྱིར། འདོད་ན། བྱས་ང་
ཆོས་ཅན། རྟགས་ཡང་དག་ཡིན་ཏེ། ཚུལ་གསུམ་ཡིན་པའི་ཕྱིར་ཞེས་པའི་སྦྱོར་
བ་འདི་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེའི་ཚེ་ན་ཕྱོགས་ཆོས་
དེ་ཆས་ཁྱབ་པ་ཡི། གཏན་ཚིགས་ཞེས་པའི་གཞུང་གི་དོན་སྦྱོར་རྣམ་དག་ཡིན་
པའི་ཕྱིར། མ་གྲུབ་ན། དེར་ཐལ། དེའི་ཚེ་ན། དེ་འདྲའི་གཞུང་གི་དོན་སྦྱོར་
རྣམ་དག་གྲུབ་པའི་ཕྱིར་ཏེ། དེའི་ཚེ་ན་བསྟན་བཅོས་རྣམ་འགྲེལ་གྱི་བསྟན་
དོན་གྲུབ་པའི་ཕྱིར་ཏེ། དེའི་ཚེ་ན་བསྟན་བཅོས་རྣམ་འགྲེལ་ཡོད་པའི་ཕྱིར་ཏེ།
དེའི་ཚེ་ན་བསྟན་བཅོས་རྣམ་འགྲེལ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ་ན། བསྟན་བཅོས་རྣམ་འགྲེལ་ཡོད་པའི་ཕྱིར་ཏེ། དེའི་ཚེ་ན་བྱས་
པ་བསྟན་བཅོས་རྣམ་འགྲེལ་( ༤༧ན) མི་རྟག་པར་སྒྲུབ་པའི་རྟགས་ཡང་དག་
ཡིན་པའི་ཕྱིར། ཁ་ཅིག་འདིར་མ་ཁྱབ་ཟེར། རྟགས་གྲུབ་སྟེ། སྤྱིར་བྱས་པ་
བསྟན་བཅོས་རྣམ་འགྲེལ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་

༧
་
རྨ
ཕྱིར། ཁ་ཅིག་འདིར་ཡང་མ་ཁྱབ་ཟེར། རྟགས་གྲུབ་སྟེ། དཔྱད་གསུམ་གྱིས་
དག་པའི་ལུང་དེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་
གི་བསྟན་བྱའི་དོན་ལ་མི་བསླུ་བར་སྒྲུབ་པའི་རྟགས་ཡང་དག་ཡིན་པའི་ཕྱིར།
དེའི་ཚེ་ན་བསྟན་བཅོས་རྣམ་འགྲེལ་མི་རྟག་པ་
མ་ཁྱབ་མཚམས་དང་པོ་ལ།
ཡིན་པར་ཐལ། དེའི་ཚེ་ན་བྱས་པ་བསྟན་བཅོས་རྣམ་འགྲེལ་མི་རྟག་པར་སྒྲུབ་
པའི་རྟགས་ཡང་དག་ཡིན་པའི་ཕྱིར། རྟགས་ཁས། འདོད་ན། དེའི་ཚེ་ན་
བསྟན་བཅོས་རྣམ་འགྲེལ་ཡོད་པར་ཐལ། འདོད་པའི་ཕྱིར། མ་ཁྱབ་མཚམས་
གཉིས་པ་ལ། དེའི་ཚེ་ན་བྱས་པ་བསྟན་བཅོས་རྣམ་འགྲེལ་མི་རྟག་པར་སྒྲུབ་
པའི་རྟགས་ཡང་དག་ཡིན་པར་ཐལ། དེ་འདྲའི་རྟགས་སྦྱོར་བཀོད་པའི་ཚེ་ན།
དེ་འདྲའི་རྟགས་སྦྱོར་བཀོད་པའི་ཕྱིར་ཏེ། དཔལ་ལྡན་ཆོས་གྲགས་ཀྱིས་དེ་
འདྲའི་རྟགས་སྦྱོར་བཀོད་པའི་ཚེ་ན། དེ་འདྲའི་རྟགས་སྦྱོར་བཀོད་པའི་ཕྱིར་
ཏེ། དཔལ་ལྡན་ཆོས་གྲགས་དེ་བྱས་རྟགས་ཀྱིས་བསྟན་བཅོས་རྣམ་འགྲེལ་མི་
རྟག་པར་སྒྲུབ་པའི་སྔ་རྒོལ་ཡང་དག་ཡིན་( ༤༧་) པའི་ཚེ་ན་དེ་སྐོར་གྱི་སྔ་
རྒོལ་ཡང་དག་ཡིན་པའི་ཕྱིར། ཁ་ཅིག་བསྟན་བཅོས་རྣམ་འགྲེལ་ཆོས་ཅན། མི་
རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་བཀོད་པའི་ཚེ་ན་བསྟན་བཅོས་
རྣམ་འགྲེལ་ཡོད་ཟེར་ན། དེའི་ཚེ་ན་ཚད་མ་བསླུ་མེད་ཅན་ཤེས་པ་ཞེས་པའི་
གཞུང་ཡོད་པར་ཐལ། དམ་བཅའ་དེའི་ཕྱིར། འདོད་ན། དེའི་ཚེ་ན་དེ་འདྲའི་
གཞུང་གི་དོན་སྦྱོར་རྣམ་དག་ཡོད་པར་ཐལ་ལོ། །འདོད་ན། དེའི་ཚེ་ན་མེ་
འཛིན་དབང་མངོན་ཆོས་ཅན། ཚད་མ་ཡིན་ཏེ། གསར་དུ་མི་བསླུ་བའི་རིག་པ་
ཡིན་པའི་ཕྱིར་ཞེས་པའི་རྟགས་སྦྱོར་ཡོད་པར་ཐལ། འདོད་པ་གང་ཞིག་སྦྱོར་
བ་དེ་གཞུང་དེའི་དོན་སྦྱོར་རྣམ་དག་ཡིན་པའི་ཕྱིར། གཞན་ཡང་། སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་བཀོད་པའི་ཚེ་ན།
བསྟན་བཅོས་རྣམ་འགྲེལ་མེད་ཟེར་བ་དེ་ལ། དེ་ཡོད་པར་ཐལ། དེའི་ཚེ་ན།

སངས་འཕགས་ཀྱིས་སྨྲས་པའི་བཀའ་ཡོད་པའི་ཕྱིར། མ་གྲུབ་ན། དེའི་ཚེ་ན་
སངས་འཕགས་ཆོས་ཅན། ཁྱོད་ཀྱིས་སྨྲས་པའི་བཀའ་ཡོད་པར་ཐལ། ཁྱོད་
སངས་འཕགས་ཡིན་པའི་ཕྱིར། གཞན་ཡང་། དཔྱད་གསུམ་གྱིས་དག་པའི་
ལུང་དེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་ཆོས་ཅན།
རང་གི་བསྟན་བྱའི་དོན་ལ་མི་བསླུ་བ་ཡིན་ཏེ། དཔྱད་གསུམ་གྱིས་དག་པའི་
ལུང་ཡིན་པའི་ཕྱིར་ཞེས་པའི་( ༤༨ན) རྟགས་སྦྱོར་བཀོད་པའི་ཚེ་ན། དེ་སྒྲུབ་ཀྱི་
རྟགས་ཡང་དག་ཡིན་ཏེ། སྤྱིར་དེ་དེ་སྒྲུབ་ཀྱི་རྟགས་ཡང་
སྤྱིར་དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར།
འདོད་ན། དེའི་ཚེ་ན་དེ་སྒྲུབ་ཀྱི་རྟགས་ཡང་དག་ཡོད་པར་ཐལ། འདོད་པའི་
ཕྱིར། འདོད་ན། དེའི་ཚེ་ན་དེ་འདྲའི་ལུང་ཡོད་པར་ཐལ་ལོ། །འདོད་ན། དེའི་
ཚེ་ན་དབུ་མ་རིན་ཆེན་ཕྲེང་བ་ཡོད་པར་ཐལ་ལོ། །འདོད་ན། ཕྱོགས་ཆོས་དེ་
ཆས་ཁྱབ་པ་ཡི། གཏན་ཚིགས་ཞེས་པའི་གཞུང་ཆོས་ཅན།། མི་རྟག་སྟེ། བྱས་
པའི་ཕྱིར་ཞེས་པའི་རྟགས་སྦྱོར་བཀོད་པའི་ཚེ་ན། བསྟན་བཅོས་རྣམ་འགྲེལ་
ཡོད་པར་ཐལ་ལོ། །འདོད་ན། དེའི་ཚེ་ན་གཞལ་བྱ་གཉིས་ཕྱིར་ཚད་མ་གཉིས།
ཞེས་པའི་གཞུང་ཡོད་པར་ཐལ་ལོ། །འདོད་ན། དེའི་ཚེ་ན། དེ་འདྲའི་གཞུང་གི་
དོན་སྦྱོར་རྣམ་དག་ཡོད་པར་ཐལ་ལོ། །འདོད་ན། དེའི་ཚེ་ན་ཚད་མ་ལ་མངོན་
སུམ་གྱིས་ཚད་མ་དང་རྗེས་སུ་དཔག་པའི་ཚད་མ་གཉིས་སུ་གྲངས་ངེས་ཏེ།
གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་ངེས་པའི་ཕྱིར་ཞེས་
པའི་སྦྱོར་བ་ཡོད་པར་ཐལ། འདོད་པ་གང་ཞིག །སྦྱོར་བ་དེ་གཞུང་དེའི་དོན་
སྦྱོར་རྣམ་དག་ཡིན་པའི་ཕྱིར།། གཞན་ཡང་། སྒྲ་ཆོས་ཅན། མི་རྟག་སྟེ། བྱས་
པའི་ཕྱིར་ཞེས་བཀོད་པའི་ཚེ་ན། སྐྱེས་པ་བྱས་པའི་མཚན་ཉིད་ཡིན་པར་ཐལ།
དེའི་ཚེ་ན་བྱས་པ་བྱས་པ་དང་གཅིག་ཡིན་པའི་ཕྱིར། འདོད་མི་ནུས་ཏེ། དེའི་
ཚེ་ན་( ༤༨བ)བྱས་པ་མ་ཡིན་པ་དང་སྐྱེས་པའི་གཞི་མཐུན་ཡོད་པའི་ཕྱིར་ཏེ།
དེའི་ཚེ་ན། བྱས་པ་མ་ཡིན་པ་དང༌། སྒྲ་ཆོས་ཅན། མི་རྟག་སྟེ། དངོས་པོ་ཡིན་

གྲུབ་སྟེ། དེ་ལྟར་དངོས་སྐྱོན་དུ་བཏང་བའི་ཚེ་འདོད་ལན་ཐེབ་པའི་ཕྱིར། དེའི་
ཚེ་ན་རྣམ་མཁྱེན་གྱིས་རྟགས་ཡང་དག་མེད་པར་གཞལ་བའི་ཕྱིར་ཏེ།དེའི་ཚེ་
ན་རྟགས་ཡང་དག་མེད་པའི་ཕྱིར། གཉིས་པ་གྲུབ་སྟེ། དེ་ལྟར་དངོས་སྐྱོན་དུ་
བཏང་བའི་ཚེ་ན། རྟགས་མ་གྲུབ་ཀྱི་ལན་ཐེབ་པའི་ཕྱིར། དེའི་ཚེ་ན་རྣམ་
མཁྱེན་རྣམ་མཁྱེན་དང་གཅིག་ཡིན་པའི་ཕྱིར། རྟགས་ཁས་རྩ་བར་འདོད་མི་
ནུས་ཏེ། དེའི་ཚེ་ན་རྣམ་མཁྱེན་དང་གཅིག་ཡིན་ན། རྟགས་ཡང་དག་ཡོད་པར་
འཇལ་( ༤༩བ) བའི་ཚད་མ་ཡིན་དགོས་པའི་ཕྱིར་ཏེ། དེའི་ཚེ་ན་རྣམ་མཁྱེན་
དང་གཅིག་ཡིན་ན། རྣམ་མཁྱེན་དང་གཅིག་ཡིན་དགོས་པ་གང་ཞིག །རྣམ་
མཁྱེན་དང་གཅིག་ཡིན་ན།རྟགས་ཡང་དག་ཡོད་པར་འཇལ་བའི་ཚད་མ་
ཡིན་དགོས་པའི་ཕྱིར། གཞན་ཡང་། རྟགས་ཡང་དག་མེད་པར་འཇལ་བའི་
ཚད་མ་ཡོད་པར་ཐལ། དེའི་ཚེ་ན་རྣམ་མཁྱེན་དང་གཅིག་ཡོད་པ་གང་ཞིག །
དེའི་ཚེ་ན་རྣམ་མཁྱེན་དང་གཅིག་ཡིན་ན། རྟགས་ཡང་དག་མེད་པར་འཇལ་
བའི་ཚད་མ་ཡིན་དགོས་པའི་ཕྱིར། རྟགས་ཕྱི་མ་ཁས། གཞན་ཡང་། སྒྲ་ཆོས་
ཅན། མི་རྟག་སྟེ། དངོས་པོ་ཡིན་པའི་ཕྱིར་ཞེས་པའི་རྟགས་སྦྱོར་འདི། སྒྲ་ཆོས་
ཅན། མི་རྟག་སྟེ་བྱས་པའི་ཕྱིར་ཞེས་བཀོད་པའི་ཚེ་ན་ཡོད་པར་ཐལ། བྱས་ན་
མི་རྟག་པས་ཁྱབ་ཞེས་སོགས་ཀྱི་སྒྲུབ་ངག་འདི། མི་རྟག་པ་མ་ཡིན་ན། བྱས་པ་
མ་ཡིན་པས་ཁྱབ་ཞེས་སོགས་ཀྱི་སྒྲུབ་ངག་བཀོད་པའི་ཚེ་ན་ཡོད་པའི་ཕྱིར་ཏེ།
དེ་དེའི་ཚེ་ན་མི་རྟག་པ་ཡིན་པའི་ཕྱིར་ཏེ། དེའི་ཚེ་ན་མི་རྟག་པ་མ་ཡིན་ན།
བྱས་པ་མ་ཡིན་པས་ཁྱབ་པ་ཡོད་པའི་ཕྱིར་ཏེ། དེའི་ཚེ་ན་དེ་འདྲའི་ཁྱབ་པ་
འཛིན་པའི་རྟོག་པ་དོན་མཐུན་ཡོད་པའི་ཕྱིར་ཏེ། དེའི་ཚེ་ན་མི་རྟག་པ་མ་
ཡིན་ན། · བྱས་པ་མ་ཡིན་པས་ཁྱབ་ཞེས་པའི་ངག་དོན་མཐུན་ཡོད་པའི་ཕྱིར་ཏེ།
དེའི་ཚེ་ན་དེ་འདྲའི་སྒྲུབ་ངག་རྣམ་དག་ཡོད་པའི་ཕྱིར།( ༥་ན)གཞན་ཡང་
རྟགས་སྦྱོར་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན།

རྟགས་སྦྱོར་མི་རྟག་པར་སྒྲུབ་པའི་རྟགས་སྦྱོར་ཡིན་རྟགས་སྦྱོར་ཡིན་ན།
དགོས་པར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་
ན། རྟགས་སྦྱོར་ཡིན་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་
ཡིན་དགོས་པའི་ཕྱིར། འདོད་མི་ནུས་ཏེ། རྟགས་སྦྱོར་དེའི་ཚེ་ན་རྟགས་སྦྱོར་
ཡིན་པའི་ཕྱིར་ཏེ། རྟགས་སྦྱོར་དེའི་ཚེ་ན་ཡོད་པའི་ཕྱིར་ཏེ། དེ་དེའི་ཚེ་ན
རྟགས་སྦྱོར་མི་རྟག་པར་སྒྲུབ་པའི་ཤེས་འདོད་ཆོས་ཅན་ཡིན་པའི་ཕྱིར།
གཞན་ཡང་སྒྲ་བྱས་པར་ཚད་མས་མ་གྲུབ་པའི་གང་ཟག་གིས། སྒྲ་ཆོས་ཅན།
མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་སྒྲ་མི་རྟག་པར་སྒྲུབ་
པའི་རྟགས་སུ་འགོད་པ་པོའི་གང་ཟག་ཡིན་ན། སྒྲ་བྱས་པར་ཚད་མས་མ་
པའི་གང་ཟག་ཡིན་དགོས་པར་ཐལ་ལོ། །དེའི་ཚེ་ན་བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་མ་ཡིན་པ་ལ་རྒྱུ་མཚན་ཡོད་པའི་ཕྱིར། འདོད་ན།
བྱས་པ་སྒྲ་མི་རྟག་པར་སྒྲུབ་པའི་རྟགས་སུ་འགོད་པ་པོའི་གང་ཟག་ཆོས་ཅན།
དེར་ཐལ། དེའི་ཕྱིར། རྟགས་གྲུབ་སྟེ། དེ་དེའི་ཚེ་ན་ཡོད་པའི་ཕྱིར། རྟགས་
འགོད་མཁན་གྱི་གང་ཟག་དེ་དེའི་ཚེ་ན་ཡོད་པའི་ཕྱིར་ཏེ། དེ་དེའི་ཚེ་ན་སྒྲ་
བྱས་པར་ཚད་མས་མ་( ༥་)གྲུབ་ཅིང་། བྱས་པ་སྒྲ་མི་རྟག་པར་སྒྲུབ་པའི་
རྟགས་སུ་འགོད་པ་པོ་དེའི་སྤྱི་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་
དེའི་སྤྱི་ཡིན་པར་ཐལ། དེ་ཁྱོད་ཀྱི་བྱེ་བྲག་ཡིན་པའི་ཕྱིར། གཞན་ཡང་། སྒྲ་
བྱས་པར་ཚད་མས་མ་གྲུབ་པའི་གང་ཟག་གིས་བྱས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་འགོད་པ་སྐབས་སུ་བབས་པའི་གང་ཟག་ལ། སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་སྒྲ་མི་རྟག་པར་
སྒྲུབ་པའི་རྟགས་སུ་འགོད་ཡུལ་གྱི་གང་ཟག་ཡིན་ན། བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་འགོད་པ་སྐབས་སུ་བབས་པའི་གང་ཟག་ཡིན་
དགོས་པར་ཐལ་ལོ། །འདོད་ན། དེའི་ཚེ་ན། བྱས་པ་སྒྲ་མི་རྟག་པར་སྒྲུབ་པའི་

r
€
ཁྱབ་ཡོད་པའི་ཕྱིར་ཏེ། དེའི་ཚེ་ན་དེ་སྐོར་གྱི་རྗེས་ཁྱབ་ཡོད་པའི་ཕྱིར། རྩ་བར་
འདོད་ན། སྒྲ་ཆོས་ཅན། མི་རྟག་སྟེ། དངོས་མེད་ཡིན་པའི་ཕྱིར། ཞེས་པའི་
རྟགས་སྦྱོར་དེ་ཆོས་ཅན། དེར་ཐལ། དེའི་ཕྱིར། ཁ་ཅིག །དེའི་ཚེ་ན། དེ་སྐོར་གྱི་
དངོས་ཁྱབ་ཡོད་ཀྱང་དེའི་ཚེ་ན་དོན་བྱེད་ནུས་སྟོང་ཡིན་ན། དངོས་མེད་ཡིན་
པས་ཁྱབ་པ་མེད་དོ་ཟེར་ན། འོ་ན། དེའི་ཚེ་ན་དེ་འདྲའི་ཁྱབ་པ་ཡོད་པར་ཐལ།
དེ་དེའི་ཚེ་ན་དེ་འདྲའི་དངོས་ཁྱབ་ཡིན་པ་གང་ཞིག །དེའི་ཚེ་ན་དེ་སྐོར་
( ༥༢བ)གྱི་དངོས་ཁྱབ་ཡོད་པའི་ཕྱིར། དང་པོ་གྲུབ་སྟེ། སྤྱིར་དོན་བྱེད་ནུས་
སྟོང་ཡིན་ན། དངོས་མེད་ཡིན་པས་ཁྱབ་པ་དེ་སྐོར་གྱི་དངོས་ཁྱབ་མ་ཡིན་པའི་
ཕྱིར། མ་གྲུབ་ན། དེ་དེའི་ཚེ་ན་དེ་སྐོར་གྱི་རྟགས་ཡང་དག་ཡིན་པར་ཐལ། མ་
གྲུབ་པ་དེའི་ཕྱིར། འདོད་ན། བྱས་པ་དེ། སྒྲ་ཆོས་ཅན། མི་རྟག་སྟེ། བྱས་པའི་
ཕྱིར་ཞེས་བཀོད་པའི་ཚེ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་
ཡང་དག་ཡིན་པར་ཐལ་ལོ། །འདོད་ན། བྱས་པ་དེའི་ཚེ་ན། བྱས་པ་དང་
གཅིག་ཡིན་པར་ཐལ་ལོ། །དེ་ལྟར་བྱས་པ་ལ་ཁོ་ན་རེ། ཁྱོད་རང་ལ་ཡང་
མཚུངས་ཏེ། ཆོས་དེ་ཚད་མས་གྲུབ་པའི་དཔལ་ལྡན་ཆོས་གྲགས་ཀྱིས་ནམ་
མཁའ་ཆོས་ཅན། དངོས་མེད་ཡིན་ཏེ། དོན་བྱེད་ནུས་སྟོང་ཡིན་པའི་ཕྱིར།
ཞེས་བཀོད་པའི་ཚེ་ན་དོན་བྱེད་ནུས་སྟོང་ཡིན་ན། དངོས་མེད་ཡིན་པའི་ཁྱབ་
པར་ཐལ། དེའི་ཚེ་ན། དོན་བྱེད་ནུས་སྟོང་གི་རྟགས་ཀྱིས་ནམ་མཁའ་དངོས་
མེད་དུ་སྒྲུབ་པའི་དངོས་ཁྱབ་ཡོད་པའི་ཕྱིར། ཁྱབ་པ་ཁས་ཟེར། རྟགས་གྲུབ་སྟེ།
དེའི་ཚེ་ན། དེ་སྐོར་གྱི་རྗེས་ཁྱབ་ཡོད་པའི་ཕྱིར། རྩ་བར་འདོད་བྱས་པ་ལ།
བུམ་པ་ཆོས་ཅན། དངོས་མེད་ཡིན་པར་ཐལ། རི་བོང་གི་རྭ་ཚད་མས་གྲུབ་
པའི་དཔལ་ལྡན་ཆོས་གྲགས་ཀྱིས་ནམ་མཁའ་ཆོས་ཅན། དངོས་མེད་ཡིན་ཏེ།
དོན་བྱེད་ནུས་སྟོང་ཡིན་པའི་ཕྱིར། ཞེས་བཀོད་( ༥༣ན)པའི་ཚེ་ན་དོན་བྱེད་
ནུས་སྟོང་ཡིན་པའི་ཕྱིར། ཟེར་ན། དོན་ལ་སྦྱོར་ལུགས་སྐྱོན་ཅན་ཡིན། མ་གྲུབ་
71

ན། དེ་ཆོས་ཅན། དེས་དེ་ལྟར་བཀོད་པ་ཡོད་པར་ཐལ། དེ་དེས་དེ་ལྟར་བཀོད་
པའི་ཚེ་ན་དོན་བྱེད་ནུས་པ་ཡིན་པའི་ཕྱིར་ན་རྣམ་པ་གཅིག་ཏུ་འདིར་མ་ཁྱབ་
བོ། །གཞན་ཡང་ཁོ་ན་རེ། དངོས་པོ་ཡིན་ན། ཆོས་དེ་ཚད་མས་གྲུབ་པའི་
དཔལ་ལྡན་ཆོས་གྲགས་ཀྱིས་ནམ་མཁའ་ཆོས་ཅན། དངོས་མེད་ཡིན་ཏེ། དོན་
བྱེད་ནུས་སྟོང་ཡིན་པའི་ཕྱིར། ཞེས་བཀོད་པའི་ཚེ་ན་དོན་བྱེད་ནུས་སྟོང་ཡིན་
དགོས་པར་ཐལ། དེའི་ཚེ་ན་དོན་བྱེད་ནུས་སྟོང་ཡིན་ན་དངོས་མེད་ཡིན་
དགོས་པའི་ཕྱིར་ཟེར་ན་མ་ཁྱབ། ཁོ་ན་རེ། རི་བོང་གི་རྭ་ཚད་མས་གྲུབ་པའི་
དཔལ་ལྡན་ཆོས་གྲགས་ཀྱིས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་རྟགས་སྦྱོར་ཡོད་དོ། །ཟེར་ན། རི་བོང་རྭས་སྨྲས་པའི་དེ་
འདྲའི་རྟགས་སྦྱོར་ཡོད་པར་ཐལ། འདོད་པའི་ཕྱིར། འོ་ན། རི་བོང་གི་རྭས་
སྨྲས་པའི་སྒྲ་མི་རྟག་པར་སྒྲུབ་པའི་རྟགས་སྦྱོར་ཡོད་པར་ཐལ་ལོ། །འདོད་ན།
དེས་སྨྲས་པའི་རྟགས་སྦྱོར་ཡོད་པར་ཐལ་ལོ། །བྱས་པ་ལ། ཁ་ཅིག །རི་བོང་གི་
རྭས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་རྟགས་
སྦྱོར་ཡོད་པར་ཐལ། དེ་འདྲའི་རྟགས་སྦྱོར་དེ། རི་བོང་གི་རྭས་( ༥༣་) སྨྲས་
པའི་སྒྲ་མི་རྟག་པར་སྒྲུབ་པའི་རྟགས་སྦྱོར་ཡིན་པའི་ཕྱིར་ཏེ། བྱས་པ་དེ། རི་
བོང་གི་རྭས་སྨྲས་པའི་སྒྲ་མི་རྟག་པར་སྒྲུབ་པའི་རྟགས་སུ་བཀོད་པའི་ཕྱིར།
གྲུབ་བྱས་པ་ལ། རི་བོང་གི་རྭས་སྨྲས་པའི་སྒྲ་ཆོས་ཅན། བྱས་པ་ཁྱོད་མི་རྟག་
པར་སྒྲུབ་པའི་རྟགས་སུ་བཀོད་པར་ཐལ། བདག་མེད་ཡིན་པའི་ཕྱིར་ཟེར་ན་
ཆོས་ཅན་སྐྱོན་ཅན་ཡིན་ཏེ། དེ་ལྟར་མ་ཡིན་ན། རི་བོང་གི་རྭས་སྨྲས་པའི་སྒྲ་དེ།
རི་བོང་གི་རྭས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་རྟགས་
སྦྱོར་གྱི་ཤེས་འདོད་ཆོས་ཅན་ཡིན་པར་ཐལ། རི་བོང་གི་རྭས་སྨྲས་པའི་དེ་
འདྲའི་རྟགས་སྦྱོར་ཡོད་པའི་ཕྱིར། འདོད་ན། རི་བོང་གི་རྭས་སྨྲས་པའི་ངག་དེ།
རི་བོང་གི་རྭས་སྨྲས་པའི་ངག་ཆོས་ཅན། མི་རྟག་སྟེ། བྱས་པའི་ཕྱིར་ཞེས་པའི་

རྟགས་སྦྱོར་གྱི་ཤེས་འདོད་ཆོས་ཅན་ཡིན་པར་ཐལ་ལོ། །འདོད་ན། སངས་
འཕགས་ཀྱིས་སྨྲས་པའི་ངག་དེ། སངས་འཕགས་ཀྱིས་སྨྲས་པའི་ངག་ཆོས་ཅན།
མི་རྟག་སྟེ། བྱས་པའི་ཕྱིར་ཞེས་པའི་རྟགས་སྦྱོར་གྱི་ཤེས་འདོད་ཆོས་ཅན་ཡིན་
པར་ཐལ་ལོ། །འདོད་ན། སངས་འཕགས་ཀྱིས་སྨྲས་པའི་སྒྲ་དེ་ཡང་ས
འཕགས་ཀྱིས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་པའི་
རྟགས་སྦྱོར་གྱི་ཤེས་འདོད་ཆོས་ཅན་དུ་ཐལ་ལོ། །འདོད་མི་ནུས་( ༥༤ན)ཏེ། སྒྲ་
དེ་དེ་འདྲའི་རྟགས་སྦྱོར་གྱི་ཤེས་འདོད་ཆོས་ཅན་ཡིན་པའི་ཕྱིར་ཏེ། དེ་འདྲའི་
རྟགས་སྦྱོར་དེ་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་དག་ཡིན་པའི་ཕྱིར།
ཁ་ཅིག་ན་རེ། སྒྲ་མི་རྟག་ཅེས་པའི་ཚིག་དེ། ལྷས་སྦྱིན་གྱིས་སྨྲས་པའི་སྒྲ་མི་རྟག་
ཅེས་པའི་ཚིག་དེ་རང་སྨྲ་བ་པོའི་གང་ཟག་གི་རྒྱུད་ལ་ཀུན་སློང་གི་བསམ་པ་
་ཡང་སངས་
ཡོད་པར་སྒྲུབ་པའི་རྟགས་ཡང་དག་ཡིན་ནོ། །ཟེར་ན་ལྷས་སྦྱིན་གྱིས་སྨྲས་པའི་
སྒྲ་མི་རྟག་ཅེས་པའི་ཚིག་ཆོས་ཅན། རང་སྨྲ་བ་པོའི་གང་ཟག་གི་རྒྱུད་ལ་ཀུན་
སློང་གི་བསམ་པ་ཡོད་དེ། སྒྲ་མི་རྟག་ཅེས་པའི་ཚིག་ཡིན་པའི་ཕྱིར། ཞེས་པའི་
སྦྱོར་བ་འགོད་པ་པོའི་དཔལ་ལྡན་ཆོས་གྲགས་ཡོད་པར་ཐལ། དམ་བཅའ་
འཐད་པའི་ཕྱིར། འདོད་མི་ནུས་ཏེ། དེ་འདྲའི་སྦྱོར་བ་དེ། ལྷས་སྦྱིན་གྱིས་སྨྲས་
པའི་ངག་ཡིན་པའི་ཕྱིར་ཏེ། ལྷས་སྦྱིན་གྱིས་སྨྲས་པའི་ངག་ཆོས་ཅན། མི་རྟག་
སྟེ། བྱས་པའི་ཕྱིར་ཞེས་པའི་སྦྱོར་བ་འདི། ལྷས་སྦྱིན་གྱིས་སྨྲས་པའི་ངག་ཡིན་
པའི་ཕྱིར། ལྷས་སྦྱིན་གྱིས་སྨྲས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་པའི་སྦྱོར་བ་འདི། ལྷས་སྦྱིན་གྱིས་སྨྲས་པའི་ངག་ཡིན་པའི་ཕྱིར། གཞན་
ཡང་། ལྷས་སྦྱིན་གྱིས་སྨྲས་པའི་སྒྲ་མི་རྟག་ཅེས་པའི་ཚིག་ཆོས་ཅན། རང་སྨྲ་བ་
པོའི་གང་ཟག་གི་རྒྱུད་ཀྱི་ཀུན་སློང་གི་བསམ་( ༥༤བ) པ་ཡོད་དེ། སྒྲ་མི་རྟག་
ཅེས་པའི་ཚིག་ཡིན་པའི་ཕྱིར་ཞེས་པའི་རྟགས་སྦྱོར་དེ་རྟགས་སྦྱོར་རྣམ་དག་
མ་ཡིན་པར་ཐལ། དེ་འདྲའི་རྟགས་སྦྱོར་དེ། གཞི་རྟགས་ཐ་མི་དད་ཀྱི་རྟགས་

པའི་ཕྱིར་ཟེར་ན། འདོད་བྱས་པ་ལ། དཔལ་ལྡན་ཆོས་གྲགས་དེ། དེ་འདྲའི་
རྟགས་སྦྱོར་འགོད་པ་པོའི་གང་ཟག་ཡིན་པར་ཐལ་ལོ། །འདོད་ན། དཔལ་ལྡན་
ཆོས་གྲགས་དེ། ལྷས་སྦྱིན་ལས་སྐྱེས་པའི་སྒྲ་མི་རྟག་ཅེས་པའི་ཚིག་རང་སྨྲ་བ་
པོའི་གང་ཟག་གི་རྒྱུད་ལ་ཀུན་སློང་གི་བསམ་པ་ཡོད་པར་སྒྲུབ་པའི་རྟགས་
སྦྱོར་རྣམ་དག་འགོད་པ་པོའི་གང་ཟག་ཡིན་པར་ཐལ་ལོ། །འདོད་ན། དཔལ་
ལྡན་ཆོས་གྲགས་དེ་( ༥༥་) ལྷས་སྦྱིན་ལས་སྐྱེས་པའི་རྟགས་སྦྱོར་རྣམ་དག་
འགོད་པ་པོའི་གང་ཟག་ཡིན་པར་ཐལ་ལོ། །ཟེར་ན་མ་ཁྱབ། འདོད་ན། དེ་
ལྷས་སྦྱིན་ལས་སྐྱེས་པར་ཐལ་ལོ། །ཟེར་ན་ཡང་རྣམ་པ་གཅིག་ཏུ་འདིར་མ་
ཁྱབ་བོ། །འོ་ན། དཔལ་ལྡན་ཆོས་གྲགས་དེ། དཔལ་ལྡན་ཆོས་གྲགས་ལས་སྐྱེས་
པར་ཐལ། དེ་དེ་ལས་སྐྱེས་པའི་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
པའི་རྟགས་སྦྱོར་འགོད་པ་པོའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། དེ་ལས་སྐྱེས་པའི་དེ་འདྲའི་རྟགས་སྦྱོར་རྣམ་དག་ཡོད་པའི་ཕྱིར། བྱས་
པ་ལ་ཁོ་ན་རེ། དེ་དེའི་འབྲས་བུར་གྱུར་པའི་དེ་འདྲའི་རྟགས་སྦྱོར་འགོད་པ་
པོའི་གང་ཟག་ཡིན་པར་ཐལ། དེ་དེ་ལས་སྐྱེས་པའི་དེ་འདྲའི་རྟགས་སྦྱོར་
འགོད་པ་པོའི་གང་ཟག་ཡིན་པའི་ཕྱིར། འདོད་ན། དེ་དེའི་འབྲས་བུ་ཡིན་པར་
ཐལ་ལོ། །ཟེར་ན་མ་ཁྱབ་སྟེ། འོ་ན། དེ་དེའི་འབྲས་བུ་ཡིན་པར་ཐལ། དེ་དེའི་
འབྲས་བུར་གྱུར་པའི་དེ་འདྲའི་རྟགས་སྦྱོར་ཚད་མས་གྲུབ་པའི་གང་ཟག་ཡིན་
པའི་ཕྱིར། ཁྱབ་པ་ཁས། ཡང་ལུང་དོན་ནི། ཕྱོགས་ཀྱི་ཚིག་དེ། སྒྲ་མི་རྟག་ཅེས་
པའི་ཚིག་རང་སྨྲ་བ་པོའི་གང་ཟག་གི་རྒྱུད་ལ་ཀུན་སློང་གི་བསམ་པ་ཡོད་པར་
སྒྲུབ་པའི་རྟགས་ཡང་དག་ཏུ་ཁས་བླངས་ན། སྐྱོན་སྔར་ལྟར་འཕེན་ནོ། །རང་
རེས་བྱས་རྟགས་ཀྱིས་སྒྲ་མི་( ༥༦ན)རྟག་པར་སྒྲུབ་པའི་རྟགས་སུ་བཀོད་ན།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པས་ཁྱང།
བྱས་པ་ལ་ཁ་ཅིག ། །སྒྲ་བྱས་པ་ཚད་མས་གྲུབ་པའི་གང་ཟག་གིས་སྒྲ་ཆོས་ཅན།

མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་ཆོས་ཅན། དེར་ཐལ།
དེའི་ཕྱིར། འདོད་བྱས་པ་ལ། དེ་ཆོས་ཅན། ཁྱོད་ཡིན་ན། མི་རྟག་པ་ཡིན་
དགོས་པར་ཐལ། ཁྱོད་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་
ཕྱིར། འདོད་བྱས་པ་ལ། མི་རྟག་པ་ཡིན་པར་ཐལ། སྒྲ་བྱས་པ་ཚད་མས་གྲུབ་
པའི་གང་ཟག་གིས་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་
ཚེ་ན་བྱས་པ་ཡིན་པའི་ཕྱིར་ཟེར་ན། གཤོག་ལུགས་སྐྱོན་ཅན་ཡིན་ནོ། །རྟགས་
མ་གྲུབ་ན། བྱས་པ་ཚད་མས་གྲུབ་པའི་གང་ཟག་གིས་སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་བཀོད་པའི་ཚེ་བྱས་པ་ཆོས་ཅན། སྒྲ་ཁྱོད་ཡིན་པར་ཐལ།
ཁྱོད་སྒྲ་མི་རྟག་པ་སྒྲུབ་པའི་རྟགས་ཡང་དག་ཡིན་པའི་ཕྱིར། གཞན་ཡང་། ཁོ་
ན་རེ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་རྟགས་སྦྱོར་གྱི་
རྒྱུ་ཆོས་ཅན། དེ་འདྲའི་རྟགས་སྦྱོར་བཀོད་པའི་ཚེ་ན་བྱས་པ་ཡིན་པར་ཐལ།
བྱས་པ་ཡིན་པའི་ཕྱིར། ཁྱབ་པ་ཁས་ཟེར་ན། འདོད་བྱས་པ་ལ། དེ་ཆོས་ཅན།
དེ་འདྲའི་རྟགས་སྦྱོར་རྟགས་( ༥༦་) སྦྱོར་དུ་བཀོད་པའི་ཚེ་ན་བྱས་པ་ཡིན་
པར་ཐལ་ལོ། །ཟེར་ན་མ་ཁྱབ། འདོད་ན། དེ་ཆོས་ཅན། དེ་འདྲའི་རྟགས་སྦྱོར་
རྟགས་སྦྱོར་དུ་གྲུབ་པའི་ཚེ་ན་བྱས་པ་ཡིན་པར་ཐལ་ལོ། །འདོད་ན། དེ་འདྲའི་
རྟགས་སྦྱོར་རྟགས་སྦྱོར་དུ་སྐྱེས་པའི་ཚེ་ན་སྐྱེས་པ་ཡིན་པར་ཐལ་ལོ། འདོད་
མི་ནུས་ཏེ། དེ་དེ་འདྲའི་རྟགས་སྦྱོར་རྟགས་སྦྱོར་དུ་སྐྱེས་པའི་ཚེ་ན་འགགས་
པའི་ཕྱིར་ཏེ། དེ་དེ་འདྲའི་རྟགས་སྦྱོར་གྱི་རྒྱུ་ཡིན་པའི་ཕྱིར། གཞན་ཡང་། བྱས་
པའི་འབྲས་བུར་གྱུར་པའི་དཔལ་ལྡན་ཆོས་གྲགས་ཀྱིས་སྒྲ་ཆོས་ཅན། མི་རྟག་
སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་ཆོས་ཅན། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། བྱས་རྟགས་ཀྱིས་སྒྲ་
མི་རྟག་པར་སྒྲུབ་པའི་རྟགས་སུ་བཀོད་པའི་ཕྱིར། འདོད་ན། དེ་ཆོས་ཅན།
ཁྱོད་ཡོད་པར་ཐལ། འདོད་བྱས་པ་ལ། བྱས་པའི་འབྲས་བུར་གྱུར་པའི་དཔལ་

སངས་འཕགས་ཆོས་ཅན། ཆོས་བྱས་པ་ཡིན་པར་ཐལ། ཆོས་བྱས་པའི་གང་
ཟག་ཡིན་པའི་ཕྱིར། ཁྱབ་པ་མཚུངས་སོ་ཞེ་ན་མི་མཚུངས་ཏེ། འོ་ན། རྟགས་
སྦྱོར་འགོད་མཁན་གྱི་གང་ཟག་ཡིན་ན། རྟགས་སྦྱོར་བཀོད་པ་མ་ཡིན་དགོས་
པར་ཐལ། ཆོས་བྱས་པའི་གང་ཟག་ཡིན་ན། ཆོས་བྱས་པ་མ་ཡིན་དགོས་པའི་
ཕྱིར། ཁྱབ་པ་ཁས། རྟགས་གྲུབ་སྟེ། བདག་མེད་ཡིན་ན་ཆོས་བྱས་པ་མ་ཡིན་
དགོས་པའི་ཕྱིར། འོ་ན། རྟགས་སྦྱོར་བཀོད་པ་གང་ཡིན་ཞེ་ན། དེ་ལྡན་མིན་
འདུ་བྱེད་ཡིན་བྱས་པ་ལ། དེ་ཡིན་ན་ལྡན་མིན་འདུ་བྱེད་ཡིན་དགོས་པར་ཐལ།
དམ་བཅའ་འཐད་པའི་ཕྱིར་ཟེར་ན། མ་ཁྱབ་སྟེ། འོ་ན། དེ་ཡིན་ན། རྟགས་
སྦྱོར་ཡིན་དགོས་པར་ཐལ། དེ་རྟགས་སྦྱོར་ཡིན་པའི་ཕྱིར། ཁྱབ་བ་ཁས།
འདོད་ན། སངས་འཕགས་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ།
རྟགས་སྦྱོར་རྟགས་སྦྱོར་དུ་བཀོད་པའི་ཕྱིར། ཁ་ཅིག །སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་བྱས་པ་དང་གཅིག་ཡིན་ཀྱང་།
བྱས་པ་ཡིན་ན། དེའི་ཚེ་ན་བྱས་པ་ཡིན་པས་མ་ཁྱབ་བོ་ཟེར་( ༥༨ན)བ་དེ་ལ།
འོ་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་
བྱས་པ་དང་གཅིག་ཏུ་གྱུར་པའི་རྟགས་ཡང་དག་ཡིན་པར་ཐལ། དེའི་ཚེ་ན་
བྱས་པ་བྱས་པ་དང་གཅིག་ཡིན་པ་གང་ཞིག །དེའི་ཚེ་ན་བྱས་པ་རྟགས་ཡང་
དག་ཡིན་པའི་ཕྱིར། འདོད་ན། སྒྲ་ཆོས་ཅན། རྟག་སྟེ། བྱས་པའི་ཕྱིར་ཞེས་པའི་
རྟགས་སྦྱོར་བཀོད་པའི་ཚེ་ན། བྱས་པ་བྱས་པ་དང་གཅིག་ཏུ་གྱུར་པའི་འགལ་
རྟགས་ཡིན་པར་ཐལ། དེའི་ཚེ་ན་བྱས་པ་བྱས་པ་དང་གཅིག་ཡིན་པ་གང་ཞིག །
དེའི་ཚེ་ན་བྱས་པ་འགལ་རྟགས་ཡིན་པའི་ཕྱིར། འདོད་ན། བྱས་པ་བྱས་པ་
དང་གཅིག་ཏུ་གྱུར་པའི་རྟགས་ཡང་དག་དང་བྱས་པ་བྱས་པ་དང་གཅིག་ཏུ་
གྱུར་པའི་འགལ་རྟགས་གཉིས་ཀ་ཡིན་པར་ཐལ། སྒྲ་ཆོས་ཅན། མི་རྟག་སྟེ།
བྱས་པའི་ཕྱིར་ཞེས་པའི་བཀོད་པའི་ཚེ་ན་བྱས་པ་དང་པོ་དང་། སྒྲ་ཆོས་ཅན།

f
ཙ
༩
H༩
L
;
རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་བྱས་པ་བྱས་པ་དང་གཅིག་ཏུ་
གྱུར་པའི་འགལ་རྟགས་ཡིན་པའི་ཕྱིར། འདོད་ན། བྱས་པ་དང་གཅིག་དུ་མ་
ཡོད་པར་ཐལ་ལོ། །བྱས་པ་ལ་མ་ཁྱབ་བོ། །ཟེར་ན། འོ་ན་སྒྲ་ཆོས་ཅན། མི་རྟག་
སྟེ། བྱས་པའི་ཕྱིར་ཞེས་བཀོད་པའི་ཚེ་ན་རྣམ་མཁྱེན་རྣམ་མཁྱེན་དང་གཅིག་
ཏུ་གྱུར་པའི་རྟགས་ཡང་དག་ཡོད་པར་འཇལ་བའི་ཚད་མ་དང་། སྒྲ་ཆོས་ཅན།
རྟག་སྟེ། བྱས་པའི་ཕྱིར་( ༥༨་) ཞེས་བཀོད་པའི་ཚེ་ན་རྣམ་མཁྱེན་རྣམ་མཁྱེན་
དང་གཅིག་ཏུ་གྱུར་པའི་རྟགས་ཡང་དག་མེད་པར་འཇལ་བའི་ཚད་མ་གཉིས་
ཀ་ཡིན་པར་ཐལ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་
ན། བྱས་པ་བྱས་པ་དང་གཅིག་ཏུ་གྱུར་པའི་རྟགས་ཡང་དག་དང་། སྒྲ་ཆོས་
ཅན། རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་བྱས་པ་དང་
གཅིག་ཏུ་གྱུར་པའི་འགལ་རྟགས་ཡིན་པའི་ཕྱིར། འདོད་ན། རྣམ་མཁྱེན་དང་
གཅིག་ཏུ་གྱུར་པའི་རྟགས་ཡང་དག་ཡོད་པར་འཇལ་བའི་ཚད་མ་དང༌། རྣམ་
མཁྱེན་དང་གཅིག་ཏུ་གྱུར་པའི་རྟགས་ཡང་དག་མེད་པར་འཇལ་བའི་ཚད་མ་
གཉིས་ཀ་ཡོད་པར་ཐལ། འདོད་པའི་ཕྱིར། འདོད་ན། རྟགས་ཡང་དག་མེང་
པར་འཇལ་བའི་ཚད་མ་ཡོད་པར་ཐལ། རྣམ་མཁྱེན་དང་གཅིག་ཏུ་གྱུར་པའི་
རྟགས་ཡང་དག་མེད་པར་འཇལ་བའི་ཚད་མ་ཡོད་པའི་ཕྱིར། གཞན་ཡང་། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། བྱས་པ་དང་ཐ་
དད། བྱས་པ་དང་ཐ་དད་དང་གཅིག་ཡིན་པར་ཐལ། དེའི་ཚེ་ན་བྱས་པ་བྱས་
པ་དང་གཅིག་ཡིན་པའི་ཕྱིར། འདོད་ན། དེའི་ཚེ་ན་བྱས་པ་དང་ཐ་དད་ཡིན་
ན། བྱས་པ་དང་ཐ་དད་ཡིན་དགོས་པར་ཐལ་ལོ། །འདོད་ན། བྱས་པ་ཆོས་
ཅན། དེར་ཐལ། དེའི་ཕྱིར། གཞན་ཡང་། དེའི་ཚེ་ན་དོན་( ༥༩ན)བྱེད་ནུས་
སྟོང་དོན་བྱེད་ནུས་སྟོང་དང་གཅིག་ཡིན་པར་ཐལ། དེའི་ཚེ་ན་བྱས་པ་བྱས་པ!་
དང་གཅིག་ཡིན་པའི་ཕྱིར། འདོད་ན། དེའི་ཚེ་ན་དོན་བྱེད་ནུས་སྟོང་དང་
)

ཆང་ས་ན་
བསྟན་
་
E
(E
རྟགས་སུ་འགོད་པའི་དུས་ཡིན་ན། བྱས་པ་དེ་སྒྲུབ་ཀྱི་རྟགས་ཡང་དག་ཏུ་
བཀོད་པའི་དུས་ཡིན་དགོས་པར་ཐལ། བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་སུ་བཀོད་ན། དེ་སྒྲུབ་ཀྱིས་རྟགས་ཡང་དག་ཡིན་དགོས་པའི་
ཕྱིར་ཟེར་ན་མ་ཁྱབ། འདོད་ན། བྱས་པ་དེ་སྐོར་གྱི་རྟགས་སུ་འགོད་པ་པོའི་
གང་( (༦་)ཟག་ཡིན་ན། བྱས་པ་དེ་སྐོར་གྱི་རྟགས་ཡང་དག་ཏུ་བཀོད་པ་
པོའི་གང་ཟག་ཡིན་དགོས་པར་ཐལ་ལོ། །འདོད་ན། གྲངས་ཅན་པ་ཆོས་ཅན།
དེར་ཐལ། དེའི་ཕྱིར། གཞན་ཡང་། བྱས་པ་དེ་སྐོར་གྱི་རྟགས་ལྟར་སྣང་དུ་
བཀོད་པའི་དུས་ཡོད་པར་ཐལ། བྱས་པ་དེ་སྐོར་གྱི་རྟགས་སུ་བཀོད་པའི་དུས་
ཡིན་ན། དེ་སྐོར་གྱི་རྟགས་ཡང་དག་ཏུ་བཀོད་པའི་དུས་ཡིན་པས་མ་ཁྱབ་པའི་
ཕྱིར། འདོད་ན། དེའི་དུས་སུ། བྱས་པ་དེ་སྐོར་གྱི་རྟགས་ལྟར་སྣང་ཡིན་པར་
ཐལ་ལོ། །འདོད་ན། བྱས་པ་དེ་སྐོར་གྱི་རྟགས་ལྟར་སྣང་དུ་བཀོད་པའི་ཚེ་ན།
བྱས་པ་དེ་སྐོར་གྱི་རྟགས་ལྟར་སྣང་ཡིན་པར་ཐལ་ལོ། །འདོད་ན། དེ་སྐོར་གྱི་
རྟགས་སུ་བཀོད་པ་ཡང་ཡིན། དེ་སྐོར་གྱི་རྟགས་ལྟར་སྣང་ཡང་ཡིན་པའི་གཞི་
མཐུན་པ་ཡོད་པར་ཐལ་ལོ། །བྱས་པ་དེ་སྐོར་གྱི་རྟགས་ལྟར་སྣང་དུ་བཀོད་
པའི་ཚེ་ན། བྱས་པ་དེ་འདྲའི་གཞི་མཐུན་པ་ཡིན་པའི་ཕྱིར་ཟེར་ན་མ་ཁྱབ།
སངས་འཕགས་ལ་སྒྲ་མི་རྟག་པ་ཡོད་པར་ཐལ། སངས་འཕགས་ལ་སྒྲ་མི་རྟག་
པ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་སྒྲ་མི་རྟག་པ་
ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་ཚེ་ན་སྒྲ་མི་རྟག་པ་རྒྱུད་
ལྡན་གྱི་གང་ཟག་ཡོད་པའི་ཕྱིར། དེའི་ཚེ་ན་སེམས་ཅན་ཡོད་པའི་ཕྱིར། གཞན་
ཡང་། ཁོ་ན་རེ། གྲངས་ཅན་གྱིས་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་
བཀོད་པའི་ཚེ་ན་བྱས་པ་ཆོས་ཅན། དམ་བཅའ་དེར་ཐལ། དེའི་ཕྱིར། འདོད་
ན། དེ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་
ཚད་མས་གྲུབ་པར་ཐལ་ལོ། །( ༦༡ན)
།( ༦༡ན) འདོད་ན། གྲངས་ཅན་གྱིས་དེ་སྐོར་གྱི་
、

ཚུལ་གསུམ་ཚད་མས་གྲུབ་པར་ཐལ། དེས་དེ་ལྟར་བཀོད་པའི་ཚེ་ན་དེ་སྐོར་གྱི་
ཚུལ་གསུམ་ཚད་མས་གྲུབ་པའི་ཕྱིར་ན་མ་ཁྱབ་སྟེ། གྲངས་ཅན་གྱིས་སྒྲ་དང་མི་
རྟག་པའི་གཞི་མཐུན་ཚད་མས་གྲུབ་པར་ཐལ། གྲངས་ཅན་གྱིས་སྒྲ་ཆོས་ཅན།
མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། དེ་འདྲའི་གཞི་མཐུན་ཚད་
མས་གྲུབ་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲ་དེ་འདྲའི་གཞི་མཐུན་
ཡིན་པའི་ཕྱིར། འདོད་ན། དེས་སྒྲ་མི་རྟག་པར་ཚད་མས་གྲུབ་པར་ཐལ་ལོ །
གཞན་ཡང་། ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་
ཚད་མས་མ་ངེས་པའི་གང་ཟག་གིས་སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་ཚེ་ན་བྱས་པ་ཆོས་ཅན། དམ་བཅའ་དེར་ཐལ། དེའི་ཕྱིར།
འདོད་ན། དེ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཚད་མས་གྲུབ་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། འདོད་ན། དེ་དེའི་ཚེ་ན་དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་གང་
ཟག་ཡིན་པར་ཐལ། དེ་གང་ཟག་གང་ཞིག །དེས་དེ་ལྟར་བཀོད་པའི་ཚེ་ན་དེ་
སྒྲུབ་ཀྱི་ཚུལ་གསུམ་ཚད་མས་གྲུབ་པའི་ཕྱིར་ན་མ་ཁྱབ། ཡང་ཁོ་ན་རེ། སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཚུལ་གསུམ་ཚད་མས་མ་གྲུབ་པའི་གང་ཟག་གིས་སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་ཞེས་( ༦༡་) བཀོད་པའི་ཚེ་ན། བྱས་པ་ཆོས་
ཅན། དམ་བཅའ་དེར་ཐལ། དེའི་ཕྱིར། འདོད་ན། ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཚུལ་གསུམ་ཚད་མས་གྲུབ་པར་ཐལ། དེ་དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། འདོད་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་
ཞེས་བཀོད་པའི་ཚེ་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་
ཆོས་ཅན། ཁྱོད་ཚད་མས་མ་གྲུབ་པའི་གང་ཟག་གིས་ཁྱོད་ཚད་མས་མ་གྲུབ་
པར་ཐལ། ཁྱོད་ཚད་མས་མ་གྲུབ་པའི་གང་ཟག་དེ་ཁྱོད་ཚད་མས་མ་གྲུབ་པའི་

མི་རྟག་པའི་ཚོགས་དོན་དེ་དེའི་སྐབས་ཀྱི་ཕྱོགས་ཡིན་པའི་ཕྱིར། དེ་དེ་སྒྲུབ་ཀྱི་
ཚུལ་གསུམ་འཆད་པའི་སྐབས་ཀྱི་དེ་ཡིན་པའི་ཕྱིར། དེ་དེ་སྒྲུབ་ཀྱི་ཚུལ་གསུམ་
གཏན་ལ་འབེབས་པའི་སྐབས་ཀྱི་ཕྱོགས་ཡིན་པའི་ཕྱིར། དེ་དེ་སྒྲུབ་ཀྱི་ཚུལ་
གསུམ་རིགས་པ་ཡང་དག་གིས་གཏན་ལ་འབེབས་པའི་སྐབས་ཀྱི་ཕྱོགས་ཡིན་
པའི་ཕྱིར། གཞན་ཡང་། སྒྲ་དང་མི་རྟག་པའི་ཚོགས་དོན་དེ་དེ་སྒྲུབ་ཀྱི་ཕྱོགས་
ཆོས་འཆད་པའི་སྐབས་ཀྱི་ཕྱོགས་སུ་ཐལ། དེ་དེ་སྒྲུབ་ཀྱི་རྟགས་ཚུལ་དང་པོ་
འཆད་པའི་སྐབས་ཀྱི་ཕྱོགས་ཡིན་པའི་ཕྱིར་ཏེ། དེ་ཚད་མ་( ༦༢་)མདོ་ལས།
རྟགས་ཀྱི་བསྒྲུབ་བྱ་ཚོགས་པ་ཉིད། །ཡིན་ཕྱིར་ཆོས་དང་ཆོས་ཅན་དག །གཙོ་
བོ་མིན་ཡང་ཕྱོགས་གཅིག་ཕྱིར། །བསྒྲུབ་བྱ་ཉིད་དུ་འདོགས་པ་ཡིན། །ཞེས་
པའི་སྐབས་ནས་བསྟན་པའི་ཕྱོགས་ཡིན་པ་གང་ཞིག །གཞུང་འདི་རྟགས་ཚུལ་
དང་པོ་འཆད་བྱེད་ཀྱི་གཞུང་ཡིན་པའི་ཕྱིར། དང་པོ་གྲུབ་སྟེ། དེའི་སྐབས་ནས་
བསྟན་པའི་ཕྱོགས་མཚན་ཉིད་པ་གཅིག་ཡོད་པའི་ཕྱིར། གཞན་ཡང་། སྒྲ་མི་
རྟག་པར་སྒྲུབ་པའི་མཐུན་ཕྱོགས་ཞེས་པའི་སྐབས་ཀྱི་ཕྱོགས་ཡིན་ན་དེ་སྒྲུབ་
ཀྱི་མཐུན་ཕྱོགས་འཆད་པའི་སྐབས་ཀྱི་ཕྱོགས་ཡིན་པས་ཁྱབ་པ་དང་། དེ་སྒྲུབ་
ཀྱི་མི་མཐུན་ཕྱོགས་ཞེས་པའི་སྐབས་ཀྱི་ཕྱོགས་ཡིན་ན། དེ་སྒྲུབ་ཀྱི་མི་མཐུན་
ཕྱོགས་འཆད་པའི་སྐབས་ཀྱི་ཕྱོགས་ཡིན་པས་ཁྱབ་པ་གཉིས་ཀ་ཡོད་པར་ཐལ།
དེ་སྒྲུབ་ཀྱི་ཕྱོགས་ཆོས་ཞེས་པའི་སྐབས་ཀྱི་ཕྱོགས་ཡིན་ན་དེ་སྒྲུབ་ཀྱི་ཕྱོགས་
ཆོས་འཆད་པའི་སྐབས་ཀྱི་ཕྱོགས་ཡིན་དགོས་པའི་ཕྱིར། རྟགས་ཁས། འདོད་
ན། དང་པོ་ལ། མི་རྟག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། མི་རྟག་
པ་དེ་དེའི་སྐབས་ཀྱི་ཕྱོགས་ཡིན་པར་ཐལ། མདོ་རང་འགྲེལ་ལས། ཕྱོགས་ཀྱི་
ཆོས་ནི་རྒོལ་བ་དང་ཕྱིར་རྒོལ་བ་གཉིས་ཀ་ལ་ངེས་པར་གཟུང་ངོ་། །དེ་བཞིན་
དུ་མཐུན་པའི་ཕྱོགས་ལ་ཡོད་པ་དང་། ཞེས་གསུངས་པའི་ཕྱིར། རྩ་བར་འདོད་
ན། དེ་ཆོས་ཅན། ཕྱོགས་ཡིན་པར་ཐལ་ལོ། །གཉིས་པ་ལ། མི་རྟག་པ་མ་ཡིན་པ་

ཀྱི་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་བྱས་པ་
ལ་ཁོ་ན་རེ། དེ་སྒྲུབ་ཀྱི་རྟགས་ཡང་དག་ལ། དེ་སྒྲུབ་ཀྱི་འབྲས་རྟགས་ཡང་དང༌ །
རང་བཞིན་གྱི་རྟགས་ཡང་དག །མ་དམིགས་པའི་རྟགས་ཡང་དག་གསུམ་དུ་
གྲངས་ངེས་པར་ཐལ། དམ་བཅའ་འཐད་པའི་ཕྱིར་ཟེར་ན་མ་ཁྱབ། འདོད་ན།
རང་བཞིན་གྱི་རྟགས་ཡང་དག་དང༌། མ་དམིགས་པའི་རྟགས་ཡང་དག་གང་
རུང་ཡིན་ན། དེ་སྒྲུབ་ཀྱི་རྟགས་ཡང་དག་ཡིན་དགོས་པར་ཐལ་ལོ། །འདོད་ན་
སླའོ། །གཞན་ཡང་། དེ་སྒྲུབ་ཀྱི་རྟགས་ཡང་དག་ཡོད་པར་ཐལ། དམ་བཅའ་
འཐད་པའི་ཕྱིར། འདོད་བྱས་པ་ལ། དེ་སྒྲུབ་ཀྱི་སྒྲུབ་རྟགས་ཡང་དག་ཡོད་པར་
ཐལ། འདོད་པ་གང་ཞིག །དེ་སྒྲུབ་ཀྱི་དགག་རྟགས་ཡང་དག་མེད་པའི་ཕྱིར་
ཟེར་ན། ཕྱི་མ་མ་གྲུབ་ཅིང་། འདོད་ཀྱང་བྱས་པ་ལ། དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་དང་། སྒྲུབ་པའི་གཞི་མཐུན་ཡོད་པར་ཐལ་ལོ། །
འདོད་མི་ནུས་ཏེ། དེ་དང་དགག་པའི་གཞི་མཐུན་ཡོད་པའི་ཕྱིར་ན་མ་ཁྱབ།
རྟགས་གྲུབ་སྟེ། དེ་སྒྲུབ་ཀྱི་དགག་རྟགས་ཡང་དག་ཡོད་པའི་ཕྱིར། གཞན་ཡང་།
དེ་སྒྲུབ་ཀྱི་བསྒྲུབ་བྱ་ཡང་དག་དང༌། དངོས་སྟོབས་རྗེས་དཔག་ཚད་མར་སོང་
བའི་གཞལ་( ༦༦བ) བྱའི་གཞི་མཐུན་ཡོད་པར་ཐལ། དེ་སྒྲུབ་ཀྱི་དངོས་སྟོབས་
ཀྱི་རྟགས་ཡང་དག་ཡོད་པའི་ཕྱིར་ཟེར་ན། འདོད་བྱས་པ་ལ། དེ་མེད་པར་
ཐལ། དེ་དང་ཡིད་ཆེས་རྗེས་དཔག་ཚད་མར་སོང་བའི་གཞལ་བྱའི་གཞི་མཐུན་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྒྲུབ་ཀྱི་ཡིད་ཆེས་ཀྱི་
རྟགས་ཡང་དག་ཡོད་པའི་ཕྱིར། ཡང་རང་རེས། སྦྱོར་བ་སྐོར་གཅིག་གི་རྟགས་
ཡང་དག་དང་། འགལ་རྟགས་གཉིས་ཀ་ཡོད་བྱས་པ་ལ། འོ་ན། སྦྱོར་བ་སྐོར་
གཅིག་གི་དངོས་ཁྱབ་ཕྱིན་ཅི་ལོག་ཏུ་ངེས་པར་ཐལ། དམ་བཅའ་འཐད་པའི་
ཕྱིར་ཟེར་ན་མ་ཁྱབ། འདོད་ན། བུམ་པ་ཆོས་ཅན། ཤེས་བྱ་མ་ཡིན་པར་ཐལ།
བློའི་ཡུལ་དུ་བྱ་རུང་ཡིན་པའི་ཕྱིར། ཁྱབ་པ་སྦྱོར་བ་སྐོར་གཅིག་ལ་ཁས།

གང་ཟག་ཡིན་པའི་ཕྱིར། མ་གྲུབ་ན། སངས་འཕགས་ཆོས་ཅན། དེར་ཐལ། དེ་
སྐོར་གྱི་རྗེས་ཁྱབ་ཚད་མས་གྲུབ་པའི་གང་ཟག་ཡིན་པའི་ཕྱིར། རྟགས་ཁས།
ཁྱབ་སྟེ། རང་འགྲེལ་ལས། འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་
ངེས་པ་མེད་དེ། ཞེས་གསུངས་པའི་ཕྱིར། ཁ་ཅིག །མིག་ཤེས་ཀྱི་གཟུང་བྱ་ཆོས་
ཅན། སྒྲ་མི་རྟག་པར་སྒྲུབ་པའི་གཏན་ཚིགས་ལྟར་སྣང་ཡིན་ཏེ། དེ་སྒྲུབ་ཀྱི་
རྟགས་སུ་བཀོད་པ་གང་ཞིག །དེ་སྒྲུབ་ཀྱི་ཚུལ་གསུམ་མ་ཡིན་པའི་ཕྱིར་ཞེས་
པའི་སྦྱོར་བ་འདི་རྟགས་སྦྱོར་རྣམ་དག་ཡིན་ཟེར་བ་དང་། བཀོད་ཚེ་མ་ནུས་
ཡོད་བྱེད་པ་ནང་འགལ་ཏེ། འོ་ན། དེ་འདྲའི་རྟགས་སྦྱོར་བཀོད་པའི་ཚེ་ན། སྒྲ་
མི་རྟག་པར་སྒྲུབ་པའི་རྟགས་སུ་བཀོད་པ་གང་ཞིག །ཚུལ་གསུམ་མ་ཡིན་པ་དེ།
མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་རྟགས་ལྟར་སྣང་དུ་སྒྲུབ་པའི་
རྟགས་དག་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། དེའི་ཚེ་
ན་རྟགས་ཡང་དག་ཡོད་པར་ཐལ་ལོ། འདོད་མི་ནུས་ཏེ། (༦༩ན) དེའི་ཚེ་ན་
རྟགས་ལྟར་སྣང་ཡོད་པའི་ཕྱིར། ཁྱབ་པ་ཁས། རང་རེས། བདག་མེད་ཡིན་ན།
་རྟག་པར་སྒྲུབ་པའི་རྟགས་སུ་བཀོད་པས་ཁྱབ་བྱས་པ་ལ། ཁ་ཅིག་ན་རེ།
སྒྲ་མི་རྟག་པར་སྒྲུབ་པའི་ཚུལ་གསུམ་མ་ཡིན་ན། དེ་སྒྲུབ་ཀྱི་གཏན་ཚིགས་ལྟར་
སྣང་ཡིན་དགོས་པར་ཐལ་ལོ་ཟེར་ན། འདོད་བྱས་པ་ལ། འོ་ན། ཊིཀྐ་ལས།
ཚུལ་གསུམ་ལས་གཞན་པའི་གཏན་ཚིགས་ཆོས་ཅན། རྟགས་ལྟར་སྣང་ཡིན་ཏེ།
རྟགས་སུ་བཀོད་པ་གང་ཞིག །ཚུལ་གསུམ་མ་ཡིན་པའི་ཕྱིར། ཞེས་རྟགས་སུ་
བཀོད་པ་གང་ཞིག་ཅེས་སྨོས་པ་ལ་དགོས་པ་མེད་པར་ཐལ། འདོད་པའི་ཕྱིར་
ཟེར་ན་སྐྱོན་མེད་དེ།! སྦྱོར་བ་སྐོར་གཅིག་གི་ཚུལ་གསུམ་མ་ཡིན་ན། སྦྱོར་ང་
སྐོར་གཅིག་གི་རྟགས་ལྟར་སྣང་ཡིན་པས་ཁྱབ་པ་ལ་དགོངས་ནས་དེ་ལྟར་
སྨོས་པ་ཡིན་གྱི། དེ་སྒྲུབ་ཀྱི་ཚུལ་གསུམ་མ་ཡིན་ན། དེ་སྒྲུབ་ཀྱི་རྟགས་ལྟར་སྣང་
ཡིན་པས་ཁྱབ་པ་ལ་དགོངས་པ་མ་ཡིན་པའི་ཕྱིར། གཞན་ཡང་། བདག་མེང་

འཇུག་སྟེ། དེས་དེ་འདྲའི་ཐལ་འགྱུར་ལ་ཁྱབ་པ་མེད་ཀྱི་ལན་ཐེབས་པའི་ཕྱིར།
ཡང་ཁ་ཅིག་ན་རེ། དུ་ལྡན་ལའི་དུ་བ་དེ། དུ་བའི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་འབྲས་རྟགས་ཡང་དག་ཡིན་ཟེར་ན། དེ་མི་འཐད་པར་
ཐལ། དེ་ལ་གནོད་བྱེད་ཀྱི་རིགས་པ་ཡང་དག་གསུམ་ཡོད་པའི་ཕྱིར། ཇི་ལྟར་
ཡོད་ན། དུ་ལྡན་ལའི་མེ་དེ་ཡང་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པ ར་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ། དུ་ལྡན་ལའེ་
དུ་བ་དེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་
རྟགས་ཡང་དག་ཡིན་པའི་ཕྱིར། འདོད་ན། དེ་སྐོར་གྱི་རྗེས་ཁྱབ་ཚད་མས་ངེས་
པའི་གང་ཟག་ཡིན་ན། དུ་ལྡན་ལའི་མེ་ཚད་( ༧༡་) མས་ངེས་པའི་གང་ཟག་
ཡིན་དགོས་པར་ཐལ་ལོ། །འདོད་ན། དེ་སྐོར་རྗེས་ཁྱབ་ཚད་མས་ངེས་པའི་
གང་ཟག་ཡིན་ན། དེ་སྐོར་གྱི་བསྒྲུབ་བྱ་ཚད་མས་ངེས་པའི་གང་ཟག་ཡིན་
དགོས་པར་ཐལ་ལོ། །གཞན་ཡང་། དུ་བ་ཆོས་ཅན། ཁྱོད་དུ་ལྡན་ལ་ལ་མེ་ཡོད་
པར་སྒྲུབ་པའི་འགལ་རྟགས་ཡིན་པར་ཐལ། ཁྱོད་དུ་ལྡན་ལ་ལ་མེ་ཡོད་པར་
སྒྲུབ་པའི་ཕྱོགས་ཆོས་གང་ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཕྱིན་
ཅི་ལོག་ཏུ་ངེས་པའི་ཕྱིར། ཕྱི་མ་གྲུབ་སྟེ། དེ་སྐོར་གྱི་རྟགས་ཡང་དག་དང་དེ་
སྐོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་གང་རུང་ཡིན་ན། ཚང་མང་གི་
སྟེང་དུ་འགོད་ཚུལ་དང་མཐུན་པར་མ་གྲུབ་པས་ཁྱབ་པ་གང་ཞིག །ཚང་མང་
དེ་དེ་སྐོར་གྱི་མཐུན་དཔེ་ཡང་དག་ཡིན་པའི་ཕྱིར། དང་པོ་གྲུབ་སྟེ། དུ་ལྡན་
ལའི་དུ་བ་དེ་དེ་སྐོར་གྱི་རྟགས་ཡང་དག་དང༌། དུ་ལྡན་ལའི་མེ་དེ་དེ་སྐོར་ཀྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པ་གང་ཞིག་དེ་གཉིས་རེ་རེ་ནས།
ཚང་མང་གི་སྟེང་དུ་འགོད་ཚུལ་དང་མཐུན་པར་མ་གྲུབ་པའི་ཕྱིར། དང་པོ་
ཁས། གཞན་ཡང་། དུ་ལྡན་ལའི་དུ་བ་ཆོས་ཅན། ཁྱོད་དུ་ལྡན་ལ་ལ་མེ་ཡོད་
པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། ཁྱོད་དེ་སྒྲུབ་ཀྱི་

མཐུན་ཕྱོགས་ལ་ཡོད་པར་ཚད་མས་ངེས་པར་ཐལ། ཁྱོད་དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། མ་ཁྱབ་ན། ཁྱོད་དུ་ལྡན་ལ་ལ་མེ་ཡོད་པར་སྒྲུབ་པའི་
ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་ན།དུ་ལྡན་ལ་ལ་མེ་
(༧༢ན)ཡོད་པར་སྒྲུབ་པའི་རྟགས་ཡང་དག་ཡིན་དགོས་པར་ཐལ། ཁྱོད་དུ་
ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་ཡིན་ན། ཁྱོད་དེ་སྒྲུབ་པ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱོད་དེ་སྒྲུབ་ཀྱི་མཐུན་ཕྱོགས་ལ
ཡོད་པར་ཚད་མས་ངེས་པས་མ་ཁྱབ་པའི་ཕྱིར། གལ་ཏེ། རྩ་བར་འདོད་ན། དུ་
ལྡན་ལའི་དུ་བ་དེ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས།
ལྡན་ལའི་མེ་ཡོད་པར་ཚད་མས་ངེས་པར་ཐལ། དེས་དུ་ལྡན་ལའི་དུ་བ་དེ་
སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་པའི་ཕྱིར། ཞེས་འཆད་པར་
བྱེད་པ་ལ། ལའི་དུ་བ་ཡང་རྟགས་སུ་ཁོ་བོ་མི་འདོད་དེ། དེ་ལྟར་ན་ལའི་མེ་
ཉིད་བསྒྲུབ་བྱའི་ཆོས་སུ་གཟུང་བྱར་འགྱུར་བ་དང༌། ལའི་དུ་བ་ཚང་མང་ལ་
རྗེས་སུ་མི་འགྲོ་བའི་རྗེས་ཁྱབ་ངེས་པ་ན་བསྒྲུབ་བྱ་གྲུབ་པར
ཡང་དག་འགལ་རྟགས་སུ་ཐལ་བ་དང་། ཐུན་མོང་མ་ཡིན་པའི་རྟགས་ཡང་
དག་ཏུ་ཐལ་བའི་ཉེས་པ་གསུམ་མོ་ཞེས་པ་འདི་བྱུང༌། ཡང་ཁ་ཅིག་ན་རེ།
བ་བྱ་གྲུབ་པར་ཐལ་བ་དང་།
མངོན་སུམ་གྱིས་ལ་ལ་དམིགས་པའི་དུ་བ་དེ་དུ་བའི་རྟགས་ཀྱི་དུ་ལྡན་ལ་ལ་
མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་ནོ་ཟེར་ན། དེ་མི་འཐད་
པར་ཐལ། དེ་ལ་སྔར་བཤད་པའི་ཉེས་པ་གསུམ་པོ་དེ་འཇུག་པའི་ཕྱིར། ཞེས་
འཆད་པར་བྱེད་པ་ལ་མངོན་སུམ་གྱིས་ལ་ལ་དམིགས་པའི་དུ་བ་རྟགས་སུ་
འདོད་པ་ཡང་།། ལ་ལ་ཡོད་པའི་དུ་བ་རྟགས་སུ་འདོད་པ་དང་ཁྱབ་ཆེ་ཆུང་
མེད་པས་ཉེས་པ་སྔ་མ་ལྟར་འགྱུར་རོ་ཞེས་པ་འདི་བྱུང་། ཡང་ཁ་ཅིག །དུ་ལྡན་
ལ་ཆོས་ཅན། མེ་ཡོད་དེ། དུ་བ་ཡོད་པའི་( ༧༢་) ཕྱིར་ཞེས་བཀོད་པའི་ཚེ་ན།
དུ་བ་དེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་སུ་

རྗེ་རྟ་ནག་པ་དགེ་འདུན་བློ་བཟང་གས་མཛད་
བཀོད་ཀྱང་། དུ་ལྡན་ལའི་དུ་བ་དེ་དེ་སྐོར་གྱི་རྟགས་སུ་སོང་བ་ཡིན་ནོ་ཞེས་
ཟེར་ན། དེ་ལྟར་སོང་བ་ཡང་མི་འཐད་པར་ཐལ། དེ་ལ་ཡང་སྔར་ལྟར་བཤད་
པའི་ཉེས་པ་གསུམ་པོ་དེ་འཇུག་པའི་ཕྱིར་དང་། དེར་ཡང་མ་ཟད། དེ་འདྲ་བྷྱ་
བ་པོའི་གང་ཟག་ཆོས་ཅན། ཁྱོད་ཀྱིས་དུ་བའི་རྟགས་ཀྱིས་དུ་ལྡན་ལ་ལ་མེ་
ཁྱོད་
ཡོད་པར་སྒྲུབ་པའི་རྟགས་སུ་འདི་སོང་ཞེས་སྨྲ་བ་དོན་མེད་པར་ཐལ།
ཀྱིས་དེ་སྐོར་གྱི་རྟགས་སུ་བཀོད་ན། དེ་སྐོར་གྱི་རྟགས་སུ་མ་སོང་བས་ཁྱབ། དེ་
སྐོར་གྱི་རྟགས་སུ་སོང་ན་དེ་སྐོར་གྱི་རྟགས་སུ་མ་བཀོད་པས་ཁྱབ་པའི་ཕྱིར།
རྟགས་གསལ་ཁས་བླངས། ཞེས་འཆད་པར་བྱེད་པ་ལ། རྟགས་སུ་འགོད་པའི་
ཚེ་ན་དུ་བ་ཙམ་བཀོད་ལ། སོང་བ་ནི་ལའི་དུ་བ་སོང་བར་འདོད་པ་དེ་ལ་
ཡང་། རྟགས་སུ་གང་སོང་བ་དེ་ལ་ཉེས་པ་གསུམ་པོ་དེ་ལྡོག་ཏུ་མེད་དོ། །ཁྱོད་
ཀྱིས་རྟགས་སུ་འདི་སོང་ཞེས་སྨྲ་བ་དོན་མེད་པར་ཐལ། ཁྱོད་ཀྱིས་གང་སྨྲས་པ་
དེ་ནི་རྟགས་སུ་མ་སོང་། ང་སོང་བ་དེ་སྨྲ་མི་ནུས་པའི་ཕྱིར། རྟགས་གསལ་
ཁས་བླངས་སོ་ཞེས་པ་འདི་བྱུང་། ཡང་ཁོ་ན་རེ། དུ་ལྡན་ལ་ཆོས་ཅན། མེ་ཡོད་
དེ། དུ་བ་ཡོད་པའི་ཕྱིར་ཞེས་བཀོད་པའི་ཚེ་ན། དུ་ལྡན་ལའི་དུ་བ་རང་མཚན་
པ་དེ། དེ་སྐོར་གྱི་རྟགས་སུ་བཀོད་ཀྱང་། དུ་ལྡན་ལའི་དུ་བ་དེའི་དོན་སྤྱི་དེ་
སྐོར་གྱི་རྟགས་སུ་སོང་བ་ཡིན་ནོ་ཟེར་ན། དེ་མི་འཐད་པར་ཐལ། དུ་ལྡན་ལ་
ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པའི་རྟགས་སྦྱོར་དེ་ཐོས་པའི་
ཉན་ཤེས་དེས། རྟགས་སྦྱོར་དེ་ཙམ་ཐོས་ཤིང་། དུ་ལྡན་ལ་ཆོས་ཅན། ( ༧༣ན)རྨེ་
ཡོད་དེ། ལའི་དུ་བ་རང་མཚན་པ་ཡོད་པའི་ཕྱིར། ཞེས་རྟགས་སྦྱོར་མ་ཐོས་
པའི་ཕྱིར་ཞེས་འཆད་པར་བྱེད་པ་ལ། ཡང་རྟགས་འགོད་པའི་ཚེ་ལའི་དུ་བ་
རང་མཚན་པ་འགོད་ལ། རྟགས་སུ་སྤྱི་མཚན་སོང་བར་འདོད་པ་དེས་ཀྱང་།
སྨན་གྱི་སྦྱོར་བས་རྣ་བའི་དབང་པོ་མ་ཉམས་པར་བྱས་ལ་ལེགས་པར་ཉན་
དགོས་སོ་ཞེས་པ་འདི་བྱུང་། རྩོད་པ་བཞི་པའི་ལན་འཆད་པར་བྱེད་པ་ལ།

་རྒྱུ་འབྲས་གྲུབ་དུས་སྔ་ཕྱི་གནས་པས་གོ་བྱ་གོ་བྱེད་ཀྱི་རྟོག་པ་ཕྱིན་ཅི་
ལོག་གི་རྟོག་པ་ཙམ་དུ་འདོད་པ་མི་རིགས་ཏེ། དེ་ལྟར་ན། དུ་བ་ཆོས་ཅན།
འབྲས་བུ་ཡིན་ཏེ། ཕན་གདགས་བྱ་ཡིན་པའི་ཕྱིར། ཞེས་བཀོད་ན་གོ་བྱེད་དུ་
མི་རུང་བར་ཐལ། དུ་བ་གྲུབ་ན་ཕན་གདགས་བྱར་འགལ་བས་ཕྱོགས་ཆོས་མ་
གྲུབ། མ་གྲུབ་ན། དེ་ལ་རྟགས་དེ་གྲུབ་པར་འགལ་བས་ཕྱོགས་ཆོས་མ་གྲུབ་
པའི་ཕྱིར་ཞེས་གསུངས། འདིའི་དོན་ཡང༌། འོ་ན། དུ་བ་ཆོས་ཅན། འབྲས་བུ་
ཡིན་ཏེ། ཕན་གདགས་བྱ་ཡིན་པའི་ཕྱིར། ཞེས་བཀོད་པའི་ཚེ་ན། ཕན་
གདགས་བྱ་དེ། དུ་བ་འབྲས་བུར་སྒྲུབ་པའི་རྟགས་ཡང་དག་མ་ཡིན་པར་ཐལ།
དེ་སྐོར་གྱི་ཕྱོགས་ཆོས་མ་གྲུབ་པའི་ཕྱིར། དུ་བ་ཡོད་ན་ཡང་དེ་སྐོར་གྱི་ཕྱོགས་
ཆོས་མ་གྲུབ་པས་ཁྱབ། དུ་བ་མེད་ན་ཡང་དེ་ལྟར་མ་གྲུབ་པས་ཁྱབ་པའི་ཕྱིར།
དང་པོ་གྲུབ་སྟེ། དུ་བ་ཡོད་ན་ཕན་གདགས་བྱ་མ་ཡིན་དགོས་པའི་ཕྱིར་ཏེ། དུ་
དེ་ཡོད་ན་མེ་
བ་ཡོད་ན་མེའི་ཕན་གདགས་བྱ་མ་ཡིན་དགོས་པའི་ཕྱིར་ཏེ།
ཡོད་པས་ཁྱབ་པ་འགལ་བའི་ཕྱིར། རྟགས་ཁས། གཞན་ཡང་། མེ་དུ་གཉིས་
རྫས་ཐ་དད་མ་ཡིན་པར་ཐལ། མེའི་( ༧༣་) དུས་སུ་ཡང་དེ་གཉིས་རྫས་ཐ་
དད་མ་ཡིན། དུ་བའི་དུས་སུ་དེ་གཉིས་རྫས་ཐ་དད་མ་ཡིན་པའི་ཕྱིར། ཁྱབ་པ་
ཁས། འདོད་ན། རྫས་ཐ་དད་མི་སྲིད་པར་ཐལ། མེ་དུ་གཉིས་ཡོད། དེ་གཉིས་
རྫས་ཐ་དད་མ་ཡིན་པའི་ཕྱིར། ཞེས་འཆད་པར་བྱེད་པ་ལ། གཞན་ཡང་། རྫས་
ཐ་དད་མི་སྲིད་པ་དང་། ཞེས་པ་འདི་བྱུང༌། དེར་ཡང་མ་ཟད། སྒྲ་རྟག་པར་
ཁས་བླངས་པའི་གང་ཟག་ཡིན་ན། སྒྲ་མི་རྟག་པར་ཁས་བླངས་པའི་གང་ཟག་
མ་ཡིན་དགོས་པར་ཐལ། སྒྲ་རྟག་པ་དང་མི་རྟག་པ་གཉིས་ཀར་ཁས་ལེན་
གང་ཟག་དེས། སྒྲ་རྟག་པར་ཁས་བླངས་པའི་དུས་སུ་ཡང་སྒྲ་མི་རྟག་པར་ཁས་
མ་བླངས། སྒྲ་མི་རྟག་པར་ཁས་བླངས་པའི་དུས་སུ་ཡང་སྒྲ་རྟག་པར་ཁས་མ་
བླངས་པའི་ཕྱིར། ཁྱབ་པ་ཁས། འདོད་ན། སྒྲ་རྟག་མི་རྟག་གཉིས་ཀར་ཁས་

7
བླངས་པའི་གང་ཟག་མེད་པར་ཐལ། འདོད་པའི་ཕྱིར། འདོད་ན། དངོས་
འགལ་ཁས་ལེན་གྱི་གང་ཟག་མེད་པར་ཐལ། འདོད་པའི་ཕྱིར། ཞེས་འཆད་
པར་བྱེད་པ་ལ། ཁས་བླངས་ཀྱི་བསལ་བ་སྟོན་མི་ནུས་པ་ལ་སོགས་པ་ཉེས་པ་
དུ་མར་འགྱུར་བས་ལྟག་ཆོས་འབའ་ཞིག་གོ །ཞེས་པ་འདི་བྱུང་། དེ་ལྟར་ན།
དུ་བ་ཉིད་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་
དག་དང་། མེ་ཉིད་དེ་སྐོར་གྱི་བསྒྲུབ་བྱའི་ཆོས་སུ་གཟུང་བྱ་ཡིན་ཏེ། དེ་ལྟར་
ཡིན་པ་སྡེ་བདུན་གྱི་དགོངས་པ་རྩོད་མེད་ཡིན་པའི་ཕྱིར་དང་། དུ་ལྡན་ལའི་
དུ་བ་དེ་སྐོར་གྱི་རྟགས་ཡང་དག་ཡིན་པ་དང་། དུ་ལྡན་ལའི་མེ་དེ་སྐོར་གྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པ་ལ། གནོད་བྱེད་གོང་དུ་བསྟན་
ཟིན་པའི་ཕྱིར་ཞེས་འཆད་པར་བྱེད་པ་ལ། དེས་ན་ཕ་( ༧༤ན)གི་ན་དུ་བ་
འདུག་པས་མེ་འདུག་སྙམ་ཡང་། རྟགས་སུ་ནི་དུ་བ་ཉིད་སོང་བ། སྡེ་བདུན་གྱི་
དགོངས་པ་རྨ་མེད་པའོ། །ཞེས་པ་འདི་བྱུང་།
༈ འཕྲོས་དོན་ལ་ཁ་ཅིག་ན་རེ། རྒྱུ་ལ་རང་བཞིན་ཇི་སྙེད་ཅིག །ཅེས་སོགས་
ཀྱི་གཞུང་འདི། རང་འགྲེལ་ལས། དེ་དག་ནི་འབྲས་བུ་དང་། རང་བཞིན་དང་།
མ་དམིགས་པའི་མཚན་ཉིད་ཅན་གྱི་གཏན་ཚིགས་གསུམ་ཡིན་ཏེ། དཔེར་ན།
དུ་བ་ལས་ནི་འདི་ལ་མེ་ཡོད་དོ་ཞེས་པའི་གཞུང་འདིའི་རྗེས་སུ་བྱུང་བར་ཐལ།
དེ་དེ་ལས་འཕྲོས་པའི་ཕྱིར་ཟེར་ན། འདོད་བྱས་པ་ལ། དེ་དེའི་རྗེས་སུ་མ་བྱུང་
བར་ཐལ། དེ་དག་ནི་འབྲས་བུ་དང་ཞེས་སོགས་ཀྱི་གཞུང་འདི། རྒྱུ་ལ་ཞེས་
སོགས་ཀྱི་རྗེས་སུ་བྱུང་བའི་ཕྱིར། དེར་ཐལ། དེ་དག་ནི་འབྲས་བུ་དང་ཞེས་
སོགས་ཀྱི་གཞུང་འདི། བསྟན་བཅོས་འདིའི་ལེའུ་དང་པོའི་རང་འགྲེལ་ཡིན་ལ།
གཞུང་ཕྱི་མ། བསྟན་བཅོས་འདིའི་ལེའུ་དང་པོའི་གཞུང་ཡིན་པ་གང་ཞིག་
བསྟན་བཅོས་འདིའི་ལེའུ་དང་པོའི་རང་འགྲེལ་དེ། བསྟན་བཅོས་འདིའི་རྗེས་
སུ་བྱུང་བའི་ཕྱིར་ཟེར་ན་མ་ཁྱབ་སྟེ། འོ་ན། དེ་དག་ནི་འབྲས་བུ་དང་ཞེས་

སོགས་ཀྱི་གཞུང་འདི། རྒྱུ་ལ་ཞེས་སོགས་ཀྱི་གཞུང་འདིའི་སྔ་རོལ་ཏུ་བྱུང་
ཐལ། དེ་ནི་རྣམ་གསུམ་ཉིད་ཅེས་པའི་གཞུང་འདི། དེའི་སྔ་རོལ་ཏུ་བྱུང་བ་
གང་ཞིག །གཞུང་འདིའི་རྗེས་ཐོག་དེ་མ་ཐག་ཏུ། དེ་དག་ནི་འབྲས་བུ་དང་།
ཞེས་སོགས་ཀྱི་གཞུང་འདི་བརྩམས་པའི་ཕྱིར། དེར་ཐལ། དཔལ་ལྡན་ཆོས་
གྲགས་ཀྱི་གཞུང་འདི་དང་། རང་འགྲེལ་ལས། དེ་དག་ནི་འབྲས་བུ་དང་ཞེས་
སོགས་ཀྱི་གཞུང་འདི་གཉིས་འཇུག་པ་གཅིག་ལ་བརྩམས་(
དེས་བསྟན་བཅོས་འདིའི་ལེའུ་དང་པོ་དང་། དེའི་རང་འགྲེལ་གཉིས་འཇུག་
པ་གཅིག་ལ་བརྩམས་པའི་ཕྱིར་ཏེ། ཊིཀྐ་ལས། རྩ་འགྲེལ་སྔ་ཕྱིར་བརྩམས་པ་
མིན་གྱི། འཇུག་པ་གཅིག་ལ་བརྩམས་པས་ཉེས་པ་མེད་དོ། ཞེས་གསུངས་པའི་
ཕྱིར། གཞན་ཡང་། རྒྱུ་ལ་ཞེས་སོགས་ཀྱི་གཞུང་འདི་རང་འགྲེལ་ལས། དེ་དག་
ནི་འབྲས་བུ་དང་། ཞེས་སོགས་ཀྱི་གཞུང་འདི་ལས་འཕྲོས་པར་ཐལ། རྗེས་
དཔག་ཇི་སྐད་བཤད་ཇི་བཞིན། །ཞེས་པའི་གཞུང་འདི། དེ་ནི་རྣམ་གསུམ་ཉིད་
ཅེས་པའི་ཐད་ཀྱི་རང་འགྲེལ་ལས། རྗེས་སུ་དཔག་པར་བྱ་བའི་ཤེས་པ་འདི་
་བར་
༧༤བ)པའི་ཕྱིར།
གཉིས་ནི་དངོས་ལས་མ་སྐྱེས་པའི་ཕྱིར་ཞེས་པའི་གཞུང་འདི་ལས་འཕྲོས་པའི་
ཕྱིར། དེར་ཐལ། རྗེས་དཔག་ཇི་སྐད་བཤད་ཇི་བཞིན། །ཞེས་པའི་བཤད་ཚུལ་
ནི། རྗེས་སུ་དཔག་པར་བྱ་བའི་ཤེས་པ་འདི་གཉིས་ནི། ཞེས་སོགས་ཀྱི། རང་
འགྲེལ་འདི་ལ་སྙེགས་རིགས་པའི་ཕྱིར་ཏེ། དེ་ལྟར་དུ་ཊིཀྐ་ལས་བཤད་པའི་
ཕྱིར། མཐའ་དཔྱད་པ་ལ། ཁ་ཅིག་ན་རེ། དེ་སྒྲུབ་ཀྱི་རྟགས་ཡང་དག་གང་ཞིག །
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན།
ཁྱོད་ཀྱི་རྒྱུ་ཡིན་པས་ཁྱབ་པ་དེ། ཁྱོད་དེ་སྒྲུབ་ཀྱི་འབྲས་རྟགས་ཡང་དག་ཡིན་
པའི་མཚན་ཉིད་ཡིན་ནོ་ཟེར་ན། ཆོས་དེ་དང་ཕན་ཚུན་ཐ་དད་དུ་གྱུར་པའི་
དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། མེ་ཆོས་ཅན། རི་བོང་གི་རྭ་དང་ཕན་ཚུན་ཐ་

རྟགས་གྲུབ་སྟེ། དེ་ནི་རྣམ་གསུམ་ཉིད་ཅེས་སོགས་གསུངས་པའི་ཕྱིར། རྩ་
རྟགས་ཕྱི་མ་གྲུབ་སྟེ། དུ་བ་རྟག་དངོས་ཀྱིས་སྟོང་པའི་མེ་ལ་འབྲེལ་བའི་འབྲེལ་
བ་དེ་དེ་འདྲའི་གཞི་མཐུན་ཡིན་པའི་ཕྱིར། དེ་ལ་སྐྱོན་འཕེན་པ་ཁ་ཅིག་ན་རེ།
རེས་འགའ་བའི་དངོས་པོ་ཆོས་ཅན། ཁྱོད་ཀྱི་རྟགས་ཀྱིས་ཉེར་ལེན་གྱི་ཕུང་པོ་
རང་རྒྱུ་དང་བཅས་པར་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་མི་ནུས་ཏེ། དེ་སྐོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན།
རེས་འགའ་བའི་དངོས་པོ་དང་ཡིན་ཁྱབ་མཉམ་ཡིན་དགོས་པའི་ཕྱིར་ཏེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན། བྱས་པ་དང་ཡིན་ཁྱབ་མཉམ་ཡིན་དགོས་པའི་ཕྱིར་ཟེར་ན་
མ་ཁྱབ། གཞན་ཡང་། དེ་སྐོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་
ཡིན། རེས་འགའ་བའི་དངོས་པོའི་རྒྱུ་ཡང་ཡིན་པའི་གཞི་( ༧༦་) མཐུན་མེད་
པར་ཐལ། དེ་སྐོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། རེས་
འགའ་བའི་དངོས་པོ་ཡིན་དགོས་པའི་ཕྱིར། དེར་ཐལ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་ན། བྱས་པ་
རང་ཉིད་ཡིན་དགོས་པའི་ཕྱིར། ཟེར་ན་མ་ཁྱབ། གཞན་ཡང་། དེ་སྐོར་གྱི་
དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན་རེས་འགའ་བའི་དངོས་པོའི་
རྒྱུ་ཡང་ཡིན་པའི་གཞི་མཐུན་པ་མེད་པར་ཐལ། རང་རྒྱུ་དང་བཅས་པ་དེ། དེ་
སྐོར་གྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར། དེར་ཐལ། ཉེར་ལེན་གྱི་
ཕུང་པོ་རང་རྒྱུ་དང་བཅས་པ་དེ། དེ་སྐོར་གྱི་བསྒྲུབ་བྱ་ཡང་དག་ཡིན་པའི་
ཕྱིར་ན་མ་ཁྱབ་སྟེ། ཁོ་རང་ལ། རང་རྒྱུ་དང་བཅས་པ་དེ་དེ་སྐོར་གྱི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་མ་ཡིན་པར་ཐལ། རང་རྒྱུ་དེ་དེ་ཡིན་པའི་ཕྱིར་
ཏེ། རེས་འགའ་བའི་དངོས་པོ་རང་རྒྱུ་ལ་འབྲེལ་བ་དེ། དེ་སྐོར་གྱི་རྟགས་ཆོས་
ཀྱི་འབྲེལ་བ་ཡང་ཡིན། དེ་བྱུང་གི་འབྲེལ་བ་ཡང་ཡིན་པའི་གཞི་མཐུན་ཡིན་
་

ན་རེ། མདུན་གྱི་གཞི་འདི་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་
གི་རྒྱུད་ལ་ཤ་ཟ་ཡོད་ངེས་ཀྱི་དཔྱད་ཤེས་དོན་མཐུན་མེད་དེ། དེས་ཤ་ཟ་ཚད་
མས་མ་དམིགས་པའི་ཕྱིར་ཞེས་པའི་རྟགས་སྦྱོར་དེ། མདུན་གྱི་གཞི་འདིར་ཤ་
ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་དཔྱད་ཤེས་
དོན་མཐུན་མེད་པར་སྒྲུབ་པའི་རྟགས་སྦྱོར་རྣམ་དག་ཡིན་པར་ཐལ། མདུན་
གྱི་གཞི་འདིར་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་དང་། ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་དཔྱད་( ༧༩་)ཤེས་
དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
དོན་མཐུན་མེད་པ་དེ།
དང་། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་
དམིགས་པ་དེ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཟེར་ན་མ་ཁྱབ།
འདོད་མི་ནུས་ཏེ། མདུན་གྱི་གཞི་འདིར་ཆོས་ཅན། ཤ་ཟ་བསྐལ་དོན་དུ་སོང་
བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་དཔྱད་ཤེས་དོན་མཐུན་མེད་དེ།
ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་དམིགས་པའི་
ཕྱིར། ཞེས་པའི་རྟགས་སྦྱོར་དེ་དེ་སྒྲུབ་ཀྱི་རྟགས་སྦྱོར་རྣམ་དག་ཡིན་པའི་ཕྱིར།
ཁ་ཅིག །དུ་ལྡན་ལ་མེ་ཡོད་པར་ཐལ། དུ་བ་མེ་ཡོད་པའི་ཕྱིར་ཏེ། དུ་བ་དུ་བ་
ཡོད་པ་དང་མེ་ཡིན་པ་ཡོད་པའི་གཞི་མཐུན་ཡིན་པའི་ཕྱིར་ཏེ། དུ་བ་དུ་བ་
ཡོད་པ་དང་མེ་ཡིན་པ་མེད་པའི་གཞི་མཐུན་མ་ཡིན་པ་གང་ཞིག །དུ་བ་ཡོད་
པའི་ཕྱིར། དང་པོ་མ་གྲུབ་ན། དུ་བ་ཡོད་པ་དང་མེ་ཡིན་པ་མེད་པའི་གཞི་
མཐུན་ཡོད་པར་ཐལ། དུ་བ་དེ་དེ་འདྲའི་གཞི་མཐུན་པ་ཡིན་པའི་ཕྱིར། རྟགས་
ཁས། འདོད་ན། དུ་བ་དེ། དུ་ལྡན་ལ་ལ་མེ་ཡིན་པ་ཡོད་པར་སྒྲུབ་པའི་མི་
མཐུན་ཕྱོགས་ལ་ཡོད་པར་ཐལ་ལོ། །འདོད་མི་ནུས་ཏེ། དུ་བ་དེ་སྒྲུབ་ཀྱི་མཐུན་
ཕྱོགས་ཁོ་ན་ལ་ཡོད་པའི་ཕྱིར། གཞན་ཡང་། དུ་བ་མེ་དུ་གཉིས་ཡིན་པ་ཡོད་
པར་ཐལ། དུ་བ་མེ་ཡིན་པ་ཡང་ཡོད། དུ་བ་དུ་བ་ཡིན་པ་ཡང་ཡོད་པའི་ཕྱིར།

འདོད་ན། མེ་དུ་གཉིས་ཡིན་པ་ཡོད་པར་ཐལ་ལོ། །ཁ་ཅིག །རེས་འགའ་སྐྱེ་
བ་དེ། ཉེར་ལེན་གྱི་ཕུང་པོ་རང་རྒྱུ་དང་བཅས་པར་སྒྲུབ་པའི་རྒྱུ་སྤྱི་སྒྲུབ་ཀྱེ་
འབྲས་རྟགས་ཡང་དག་ཡིན་ནོ་ཟེར་ན། དེ་མ་ཡིན་པར་ཐལ། ཉེར་ལེན་ཀྱེ་
ཕུང་པོ་( ༨་ན) རེ་འགའ་སྐྱེ་བར་ཚད་མས་ངེས་པའི་གང་ཟག་ཡིན་ན། ཉེར་
ལེན་གྱི་ཕུང་པོ་རང་རྒྱུ་དང་བཅས་པར་ཚད་མས་ངེས་པའི་གང་ཟག་ཡིན་
དགོས་པའི་ཕྱིར་ཏེ། དེ་ཡིན་ན། དེ་སྐྱེ་བར་ཚད་མས་ངེས་པའི་གང་ཟག་ཡིན་
དགོས་པའི་ཕྱིར་ཏེ། དེ་སྐྱེ་བར་ཚད་མས་ངེས་པའི་གང་ཟག་ཡིན་ན། དེ་རང་
རྒྱུ་དང་བཅས་པར་ཚད་མས་ངེས་པའི་གང་ཟག་ཡིན་དགོས་པའི་ཕྱིར། ཁ་
ཅིག །བུར་རོ་ད་ལྟ་བ་དེ། ཁ་ནང་བུར་རམ་གོང་བུའི་སྟེང་དུ་བུར་རོ་སྔ་མས་
བུར་གཟུགས་ད་ལྟ་བ་བསྐྱེད་པའི་ནུས་པ་ཡོད་པར་སྒྲུབ་པའི་རྒྱུ་ཆོས་རྗེས་
དཔག་གི་འབྲས་རྟགས་ཡང་དག་ཡིན་ནོ་ཟེར་ན། བུར་རོ་སྔ་མ། བུར་རོ་ད་ལྟ་
བའི་རྒྱུ་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། བུར་རོ་སྔ་མ་
བུར་རོའི་རྒྱུ་ཡིན་པར་ཐལ་ལོ།ལོ། །འདོད་ན། སྐྱེ་བ་སྔ་མ་སྐྱེ་བའི་རྒྱུ་ཡིན་པར་
ཐལ་ལོ། །འདོད་ན། སྐྱེ་བ་ཕྱི་མ་སྐྱེ་བའི་འབྲས་བུ་ཡིན་པར་ཐལ་ལོ། །འདོད་ན།
སྐྱེ་བ་དེ་ཁོ་རང་སྔ་ཕྱིའི་ཆ་དང་བཅས་པ་མ་ཡིན་པར་ཐལ། འདོད་པ་གང་
ཞིག །ཆ་དང་ཆ་ཅན་རྫས་གཞན་མེད་པའི་ཕྱིར། འདོད་མི་ནུས་ཏེ། ཆ་དང་ཆ་
ཅན་གྱི་སྐྱེ་བ་ཡོད་པའི་ཕྱིར། གཞན་ཡང་། བསྐལ་པ་སྔ་མ་བསྐལ་པའི་རྒྱུ་ཡིན་
པར་ཐལ། བུར་རོ་སྔ་མ་ལ་དེའི་ཕྱིར། འདོད་ན། བསྐལ་པ་དང་པོ་བསྐལ་པའི་
རྒྱུ་ཡིན་པར་ཐལ་ལོ། ། །འདོད་ན། བསྐལ་པ་དང་པོའི་མི་དེ་མིའི་རྒྱུ་ཡིན་པར་
ཐལ་ལོ། །འདོད་མི་ནུས་ཏེ། བསྐལ་པ་དང་པོའི་མི་དེ་མིའི་བྱེ་བྲག་ཡིན་པའི་
ཕྱིར་ཏེ། འདས་པའི་དུས་ཀྱི་མི་དེ་མིའི་བྱེ་བྲག་ཡིན་པའི་ཕྱིར། བྱས་པ་ལ་ཁོ་ན་
དེ་ནི་འབྲས་བུའི་རྟགས་( ༨་) ལས་སྐྱེས། །གསུངས་པ་མི་འཐད་པར་
ཐལ། བུར་རོ་ད་ལྟར་བ་དེ་ཁ་ནང་བུར་རམ་གོང་བུའི་སྟེང་དུ་བུར་རོ་སྔ་མས་

8
7}
6
བསྟན་
་
ཟུ
{
༦
2
བུར་གཟུགས་ད་ལྟ་བ་སྐྱེ་བའི་ནུས་པ་ཡོད་པར་སྒྲུབ་པའི་འབྲས་རྟགས་ཡང་
དག་མ་ཡིན་པའི་ཕྱིར་ཟེར་ན་མ་ཁྱབ་སྟེ། ལུང་དེའི་དོན་ནི། བུར་རོ་ད་ལྟ་བ་
ཕྱི་མ་དེ་ཁ་ནང་བུར་རྡོག་གི་སྟེང་དུ་བུར་རམ་གྱི་རོ་སྔ་མས་བུར་གཟུགས་ད་
ལྟར་བ་ཕྱི་མ་སྐྱེད་པའི་ནུས་པ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་པ་དེ་ལུང་དེའི་དོན་ཡིན་པའི་ཕྱིར། ཁ་ཅིག །མེ་དེ་དུ་བའི་རྟགས་ཀྱིས་དུ་
ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་
ཀྱང་། དེ་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་མ་ཡིན། དུ་ལྡན་ལའི་མེ་དེ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་
པར་སྒྲུབ་པའི་བསྒྲུབ་བྱ་ཡང་དག་ཡིན་ཀྱང་། དུ་ལྡན་ལ་ལ་མེ་ཡོད་པར་སྒྲུབ་
པའི་དེ་ལྟར་མ་ཡིན། མེ་ཡོད་པ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་
སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་དང་། དུ་ལྡན་ལ་ལ་མེ་ཡོད་
པར་སྒྲུབ་པའི་དེ་གཉིས་ཀ་ཡིན་ནོ། །དུ་ལྡན་ལ་ཆོས་ཅན། མེ་ཡོད་དེ། དུ་བ་
ཡོད་པའི་ཕྱིར་ཞེས་པའི་རྟགས་སྦྱོར་དེ། དུ་བའི་རྟགས་ཀྱིས་དེ་སྒྲུབ་ཀྱི་འབྲས་
རྟགས་ཡང་དག་གི་རྟགས་སྦྱོར་རྣམ་དག་དང༌། དུ་ལྡན་ལ་ལ་མེ་ཡོད་པར་
སྒྲུབ་པའི་རང་བཞིན་གྱི་རྟགས་ཡང་དག་གི་རྟགས་སྦྱོར་རྣམ་དག་གཉིས་ཀ་
ཡིན། དུ་བ་ཡོད་པ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
རང་བཞིན་གྱི་རྟགས་ཡང་དག་དང་། དུ་བ་དེ་དུ་བ་ཡོད་པའི་( ༨༡ན)རྟགས་
ཀྱིས་དུ་ལྡན་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་ཟེར་ན། མེ་
དེ་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
ཡིན་པར་ཐལ། ། མེ་དེ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་
དག་གི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར་ཏེ། དེ་དུ་བའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་པའི་ཕྱིར། རྩ་བར་མ་ཁྱབ་ཟེར་ན། རང་ཉིད་དུ་བ་ཡོད་པའི་

ཟ
If
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་ཡིན་ན། རང་ཉིད་དུ་ལྡན་ལ་ལ་མེ་ཡོད་པར་སྒྲུབ་པའི་རང་བཞིན་
གྱི་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་དགོས་
པར་ཐལ། དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་
རང་ཉིད་དུ་ལྡན་ལ་ལ་མེ་ཡོད་པ ར་
བསྒྲུབ་བྱའི་ཆོས་སུ་གཟུང་བྱ་ཡིན་ན།
་
སྒྲུབ་པའི་འབྲས་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ
ཡིན་དགོས་པའི་ཕྱིར། འདོད་ན། མེ་ཆོས་ཅན། དེར་ཐལ། དེའི་ཕྱིར། འདོད་ན།
དེ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་
སུ་གཟུང་བྱ་ཡིན་པར་ཐལ། འདོད་པའི་ཕྱིར། གཞན་ཡང་། དུ་ལྡན་ལའི་མེ།
དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། དེ་དུ་
བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱ་ཡང་དག་ཡིན་
པ་གང་ཞིག །དུ་བའི་( ༨༡་) རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་
བསྒྲུབ་བྱ་ཡང་དག་ཡིན་ན། དུ་ལྡན་ལ་ལ་མེ་ཡོད་པར་སྒྲུབ་པའི་བསྒྲུབ་བྱ་
ཡང་དག་ཡིན་དགོས་པའི་ཕྱིར་ཏེ། དེ་སྐོར་གྱི་ཕྱོགས་མཚན་ཉིད་པ་ལ་དེའི་
ཕྱིར་ཏེ། ཕྱོགས་བཏགས་པ་བ་དང་ཤེས་འདོད་ཆོས་ཅན་སྐྱོན་མེད་ལ་དེའི་
ཕྱིར། གཞན་ཡང་། མེ་མེད་པ་མ་ཡིན་པ་དེ། དུ་བའི་རྟགས་ཀྱིས་དུ་ལྡན་ལ་ལ་
མེ་མེད་པ་མ་ཡིན་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་
པར་ཐལ། མེ་ཡོད་པ་དེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་
པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར། འདོད་ན། དེ་སྐོར་
གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་དང་། དགག་པའི་གཞི་མཐུན་ཡོད་
པར་ཐལ་ལོ། །འདོད་མི་ནུས་ཏེ། དེ་དང་སྒྲུབ་པའི་གཞི་མཐུན་ཡོད་པའི་ཕྱིར་
ཏེ། མེ་དེ་དེ་འདྲའི་གཞི་མཐུན་པ་ཡིན་པའི་ཕྱིར་ཏེ། མེ་དེ་དེ་སྐོར་གྱི་བསྒྲུབ་
བྱའི་ཆོས་སུ་གཟུང་བྱ་གང་ཞིག །སྒྲུབ་པ་ཡིན་པའི་ཕྱིར། དང་པོ་གྲུབ་སྟེ། དུ་

་བ་དེ་ཡང་དེ་ཡིན་པའི་ཕྱིར། རྟགས་གཉིས་ཀ་( ༨༢་) ཁས། ཁ་
ཅིག །གོང་དུ་མ་ཁྱབ་ཟེར་བ་དེ་ལ་དུ་ལྡན་ལའི་མེ་དེ། དུ་ལྡན་ལ་ལ་མེ་ཡོད་
པར་སྒྲུབ་པའི་བསྒྲུབ་བྱ་ཡང་དག་ཡིན་པར་ཐལ། དེ་དེ་སྒྲུབ་ཀྱི་བསྒྲུབ་བྱ་ཡང་
དག་ཏུ་སོང་བའི་གང་ཟག་ཡོད་པའི་ཕྱིར་ཏེ། དུ་ལྡན་ལ་ལ་ཆོས་ཅན་མེ་ཡོད་
དེ། དུ་བ་ཡོད་པའི་ཕྱིར། ཞེས་བཀོད་པའི་ཚེ་ན། དུ་ལྡན་ལའི་མེ་དེ། དེ་སྒྲུབ་ཀྱི་
བསྒྲུབ་བྱ་ཡང་དག་ཏུ་སོང་བའི་གང་ཟག་དེ།
དག་ཏུ་སོང་བའི་གང་ཟག་དང་གཅིག་ཡིན་པའི་ཕྱིར་ཏེ། དེའི་ཚེ་ན་དེ་དེ་
སྒྲུབ་ཀྱི་བསྒྲུབ་བྱ་ཡང་དག་ཏུ་སོང་བའི་གང་ཟག་ཡོད་པ་གང་ཞིག །དེའི་ཚེ་
ན་གང་ཟག་དེ་གང་ཟག་དང་གཅིག་ཡིན་པའི་ཕྱིར། རྟགས་གཉིས་ཀ་ཁས། ཁ་
དེ་དེ་སྒྲུབ་ཀྱི་བསྒྲུབ་བྱ་ཡང་
ཅིག །ཡོད་པ་དེ། དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་གཟུང་བྱ་ཡིན་པར་ཐལ། དུ་ལྡན་ལ་ལ་མེ་ཆོས་ཅན། ཡོད་དེ་ཚད་མས་
དམིགས་པའི་ཕྱིར་ཞེས་བཀོད་པའི་ཚེ་ན། ཡོད་པ་དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་གཟུང་བྱ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་ཚེ་ན་
ཡོད་པ་དེ་དེ་འདྲའི་རྟགས་སྦྱོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
ཡིན་པའི་ཕྱིར་ཏེ། དེ་དེ་འདྲའི་རྟགས་སྦྱོར་གྱི་དངོས་ཀྱི་བསྒྲུབ་བྱའི་ཆོས་སུ་
གཟུང་བྱ་གང་ཞིག །དེ་འདྲའི་རྟགས་སྦྱོར་དེ། དེ་སྒྲུབ་ཀྱི་རྟགས་སྦྱོར་ཡིན་པའི་
ཕྱིར་ན་མ་ཁྱབ། འདོད་ན། དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཆོས་
ཅན། ཡོད་དེ། ཚད་མས་དམིགས་པའི་ཕྱིར་ཞེས་བཀོད་པའི་ཚེ་ན། ཡོད་པ་དེ་
དུ་ལྡན་ལ་ལ་རྟག་དངོས་ཀྱིས་སྟོང་པའི་མེ་ཡོད་པར་སྒྲུབ་པའི་དངོས་ཀྱི་
བསྒྲུབ་བྱའི་(༨༣ན)ཆོས་སུ་གཟུང་བྱ་ཡིན་པར་ཐལ། དེའི་ཚེ་ན་ཡོད་པ་དེ་
སྒྲུབ་ཀྱི་རྟགས་སྦྱོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར་
ཏེ། དེ་དེ་འདྲའི་རྟགས་སྦྱོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་གང་
ཞིག །དེ་འདྲའི་དེ་དེ་སྒྲུབ་ཀྱི་རྟགས་སྦྱོར་ཡིན་པའི་ཕྱིར། ཁྱབ་པ་ཁས། རྩ་བར་

ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་བཀོད་པའི་ཚེ་ན། དུ་ལྡན་
ལའི་མེ་ཆོས་ཅན། ཁྱོད་ཚད་མས་ངེས་པའི་གང་ཟག་ཡིན་ན། དུ་ལྡན་ལ་ལ་མེ་
ཡོད་པར་ཚད་མས་ངེས་པའི་གང་ཟག་ཡིན་དགོས་པར་ཐལ། ཁྱོད་དུ་ལྡན་ལ་
ལ་མེ་ཡོད་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་པ་ཁས།
འདོད་ན། དུ་ལྡན་ལའི་མེ་ཚད་མས་ངེས་པའི་གང་ཟག་ཡིན་ན། དུ་ལྡན་ལ་ལ་
མེ་ཡོད་པར་ཚད་མས་ངེས་པའི་གང་ཟག་ཡིན་དགོས་པར་ཐལ། འདོད་པ་
གང་ཞིག །དེའི་ཚེ་ན་དུ་ལྡན་ལའི་མེ་དེ། དུ་ལྡན་ལའི་མེ་དང་གཅིག་ཡིན་པའི་
ཕྱིར། གཞན་ཡང་། དུ་བ་མེ་ལ་འབྲེལ་བའི་འབྲེལ་བ་དེ། དུ་བ་ཡོད་པའི་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཆོས་ཀྱི་འབྲེལ་བ་ཡིན་
པར་ཐལ། དུ་བ་དེ་( ༨༤ན) དུ་བ་ཡོད་པའི་རྟགས་ཀྱིས་དུ་ལྡན་ལ་ལ་མེ་ཡོད་
པར་སྒྲུབ་པའི་རྟགས་ཡང་དག་དང༌། མེ་དེ་དེ་སྐོར་གྱི་དངོས་ཀྱི་བསྒྲུབ་བྱའི་
ཆོས་སུ་གཟུང་བྱ་ཡིན་པའི་ཕྱིར། འདོད་ན། དེ་སྐོར་གྱི་རྟགས་ཆོས་ཀྱི་འབྲེལ་
བ་ཡང་ཡིན། དེ་བྱུང་གི་འབྲེལ་བ་ཡང་ཡིན་པའི་གཞི་མཐུན་ཡོད་པར་ཐལ་
ལོ། །འདོད་ན། དུ་བ་ཡོད་པ་ཆོས་ཅན། ཁྱོད་དུ་ལྡན་ལ་ལ་མེ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པར་ཐལ། ཁྱོད་དེ་སྒྲུབ་ཀྱི་ཚུལ་གསུམ་གང་
ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་བ་ཡང་ཡིན། དེ་
བྱུང་གི་འབྲེལ་བ་ཡང་ཡིན་པའི་གཞི་མཐུན་པ་ཡོད་པའི་ཕྱིར། གཞན་ཡང་།
དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་རང་བཞིན་གྱི་རྟགས་
ཡང་དག་ཡིན་པར་ཐལ། དེ་སྒྲུབ་ཀྱི་རྟགས་ཡང་དག་གང་ཞིག །ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། ཁྱོད་དང་
རང་བཞིན་གཅིག་ཡང་ཡིན་པའི་གཞི་མཐུན་པ་ཡོད་པའི་ཕྱིར། ཁྱབ་སྟེ། ཊིཀ་
ཆེན་ལས། ། རྟགས་ཀྱི་བསྒྲུབ་བྱ་ལ་དགག་སྒྲུབ་གཉིས་སུ་ངེས་ལ། སྒྲུབ་པ་གོ་
བར་བྱེད་པ་ལ་བསྒྲུབ་བྱའི་ཆོས་དང་ངོ་བོ་ཐ་དད་དང་ཐ་མི་དད་གཉིས་སུ་
14747

རྣམ་དག་ཡིན་པར་ཐལ། དམ་བཅའ་དེའི་ཕྱིར་ན་མ་ཁྱབ། འདོད་ན། དེ་ཆོས་
ཅན། མེ་ཡོད་དེ། དུ་བ་བདག་མེད་ཡིན་པའི་ཕྱིར། ཞེས་པའི་རྟགས་སྦྱོར་དེ།
དུ་བའི་རྟགས་ཀྱིས་དེ་སྒྲུབ་ཀྱི་རྟགས་སྦྱོར་རྣམ་དག་ཡིན་པར་ཐལ་ལོ། །འདོད་
ན། དེ་འདྲའི་རྟགས་སྦྱོར་ཆོས་ཅན། ཁྱོད་ཀྱི་ཁྱབ་པ་གྲུབ་པར་ཐལ། ཁྱོད་དུ་
བའི་རྟགས་ཀྱིས་དེ་སྒྲུབ་ཀྱི་( ༨༦བ)རྟགས་སྦྱོར་རྣམ་དག་ཡིན་པའི་ཕྱིར།
འདོད་ན། མེའི་དགག་གཞི་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། ཁ་
ཅིག །དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་
བྱའི་ཆོས་སུ་གཟུང་བྱ་ཡིན་ན། དུ་བའི་རྒྱུ་ཡིན་པས་ཁྱབ་ཟེར་བ་དང་། བཀོད་
ཚེ་མ་ནུས་ཡོད་འདོད་པ་ནང་འགལ་ཏེ། འོ་ན། སྔོན་འཛིན་ཚད་མ་རྒྱུད་ལ་
ལྡན་པའི་དཔལ་ལྡན་ཆོས་གྲགས་ཀྱིས་དུ་ལྡན་ལ་ཆོས་ཅན། མེ་ཡོད་དེ། དུ་བ་
ཡོད་པའི་ཕྱིར་ཞེས་བཀོད་པའི་ཚེ་ན་མེ་ཆོས་ཅན། དེར་ཐལ། དེའི་ཕྱིར། དེ་དུ་
བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་
ཆོས་སུ་གཟུང་བྱ་ཡིན་པའི་ཕྱིར་ཏེ། དེའི་ཚེ་ན་དུ་བའི་རྟགས་ཀྱིས་དུ་ལྡན་ལ་
ལ་མེ་ཡོད་པར་སྒྲུབ་པའི་དངོས་ཀྱི་བསྒྱུབ་བྱའི་ཆོས་སུ་གཟུང་བྱ་ཡིན་པའི་
ཕྱིར། མ་གྲུབ་ན། དེའི་ཚེ་ན་མེ་དེ་དེའི་ཚེ་ན་དུ་བའི་རྟགས་ཀྱིས་དུ་ལྡན་ལ་ལ་
མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ།
དེའི་ཚེ་ན། མེ་དེ་དེའི་ཚེ་ན་དུ་བའི་རྒྱུ་ཡིན་པ་གང་ཞིག །མེ་དུ་བའི་རྟགས་
ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་
བྱ་ཡིན་པའི་ཕྱིར། གཞན་ཡང་། སྔོན་འཛིན་ཚད་མ་རྒྱུད་ལ་ལྡན་པའི་དཔལ་
ལྡན་ཆོས་གྲགས་ཀྱིས་དུ་ལྡན་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར།
ཞེས་བཀོད་པའི་ཚེ་ན། མེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་
པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པར་ཐལ། དེས་སྒྲ་ཆོས་
( ༨༧ན) ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན། མི་རྟག་པ་དེ་

7
6
ལདྲུ
་
}
གྱི་རྟགས་ཡང་དག་གི་མཚན་ཉིད་ཟེར་ན། བྱས་པ་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། འདོད་ན། བྱས་པ་ཞེས་པའི་ངག་ལ་བརྟེན་ནས་
སྐྱེས་པའི་བྱས་པ་འཛིན་པའི་རྟོག་པ་དེས། བྱས་པའི་ཁྱད་ཆོས་རྟོགས་པར་
( ༩༡ན)ཐལ་ལོ། །འདོད་ན། བྱས་པ་འཛིན་པའི་རྟོག་པས་དེ་ལྟར་རྟོགས་པར་
ཐལ་ལོ། །འདོད་མི་ནུས་ཏེ། བྱས་པ་ཁྱད་གཞིའི་མཚན་གཞི་ཡིན་པའི་ཕྱིར།
༈ རང་ལུགས་བཞག་པ་ལ། རང་བཞིན་གྱི་རྟགས་ཡང་དག་ལ་མཚན་ཉིད།
དབྱེ་བ། གཏན་ལ་ཕབ་པའི་དགོས་པ་བཤད་པ་དང་གསུམ། དང་པོ་ནི། གཞི་
ལ་བཀར་ན་སྒྲ་མི་རྟག་པར་སྒྲུབ་པའི་ཚུལ་གསུམ་གང་ཞིག །རང་ཉིད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་
ཡང་ཡིན། རང་ཉིད་དང་རང་བཞིན་གཅིག་ཡང་ཡིན་པའི་གཞི་མཐུན་པ་
སྲིད་པ་དེ། རང་ཉིད་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་
གི་མཚན་ཉིད། གཉིས་པ་དེ་ལ་དབྱེ་ན། སྒྲ་མི་རྟག་པར་སྒྲུབ་པའི་རང་བཞིན་
ལྟོས་པ་བའི་རང་བཞིན་གྱི་རྟགས་ཡང་དག་དང༌། སྒྲ་མི་རྟག་པར་སྒྲུབ་པའི་
རང་བཞིན་དག་པ་བའི་རང་བཞིན་གྱི་རྟགས་ཡང་དག་གཉིས། དང་པོའི་
མཚན་ཉིད་ནི། སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་གང་
ཞིག །རང་བརྗོད་པའི་སྒྲས་རང་གི་བྱེད་པ་པོ་འཕེན་པའི་རིགས་སུ་གནས་པ་
དེ། དང་པོའི་མཚན་ཉིད་ཡིན་ཏེ། ཊིཀྐ་ལས། བྱས་པ་ཞེས་བརྗོད་པ་ན་རང་གི་
བྱེད་པ་པོ་འཕེན་པ་ལྟར་ལྟོས་པའི་དོན་ཅན་ནོ་ཞེས་གསུངས་པའི་ཕྱིར། སྒྲ་མི་
རྟག་པར་སྒྲུབ་པའི་རང་བཞིན་གྱི་རྟགས་ཡང་དག་གང་ཞིག །རང་བརྗོད་
པའི་སྒྲས་རང་གི་བྱེད་པ་པོ་མི་འཕེན་པའི་རིགས་སུ་གནས་པ་དེ་གཉིས་པའི་
མཚན་ཉིད། མཚན་གཞི་ནི་དངོས་པོ་དང་དངོས་པོར་ཡོད་པ་ལྟ་བུ་( ༩༡་)ལ་
བྱེད། གསུམ་པ་གཏན་ལ་ཕབ་པའི་དགོས་པ་བཤད་པ་ནི། སྤྱིར་བསྟན་བཅོས་
འདིར་ལྟ་བ་བཀའ་རྟགས་ཀྱི་ཕྱག་རྒྱ་བཞིའི་ནང་ནས་འདུས་བྱས་མི་རྟག་
11

པར་སྒྲུབ་པའི་རིགས་པ་ཡང་དག་བསྟན་པ་ཡིན་ཏེ། དེ་ལྟར་བསྟན་པ་ཡིན་ནོ་
ཞེས་ཤེས་པར་བྱ་བའི་ཕྱིར་དུ། གང་ཟག་དེ་ཡོད་གཞན་ལྟོས་མེད། །ཅེས་པའི་
ཤློོ་ཀ་གཅིག་གིས་ཕྱིས་རྒྱུ་དོན་གཞན་ལ་ལྟོས་མེད་ཀྱི་དངོས་པོ་དེ་བྱས་པ་རང་
གྲུབ་ཙམ་ནས་འཇིག་ངེས་སུ་སྒྲུབ་པའི་རང་བཞིན་གྱི་རྟགས་ཡང་དག་ཏུ་
བསྟན་པའི་ཕྱིར། དེ་ལྟར་འདུས་བྱས་མི་རྟག་པར་སྒྲུབ་པའི་རང་བཞིན་གྱེ་
རྟགས་ཡང་དག་གཏན་ལ་ཕབ་པ་ལ་དགོས་པ་ཡོད་དེ། དེ་ལ་བརྟེན་ནས་
འདུས་བྱས་མི་རྟག་པར་རྟོགས་པའི་བློ་སྐྱེ། དེ་ལ་བརྟེན་ནས་འཁོར་བ་མཐ འ་
དག་སྡུག་བསྔལ་དུ་རྟོགས་པའི་བློ་སྐྱེ། དེ་ལ་བརྟེན་ནས་གང་ཟག་གི་བདག་
མེད་རྟོགས་པའི་ལྟ་བ་འབྱུང་བའི་ཕྱིར་ཏེ། སྟོང་ཉིད་ལྟ་བས་གྲོལ་བར་འགྱུར། །
སྒོམ་པ་ལྷག་མ་དེ་དོན་ཡིན། །དེ་ཕྱིར་མི་རྟག་ལས་སྡུག་བསྔལ། །སྡུག་བསྔལ་
ལས་ནི་བདག་མེད་གསུངས། །ཞེས་གསུངས་པའི་ཕྱིར། འོ་ན། དེ་ལྟར་
གསུངས་ཞེས་གང་དུ་གསུངས་ཞེ་ན། དེ་ཡང་དགའ་བོ་མངལ་འཇུག་གི་མདོ་
ལས་གསུངས་པ་ཡིན་ཏེ། དེ་ཉིད་ལས། དགེ་སློང་དག་གཟུགས་རྟག་པ་ཡིན་
ནམ་མི་རྟག་པ་ཡིན། བཙུན་པ་མི་རྟག་པ་ལགས་སོ། །གཟུགས་བདེ་བ་ཡིན་
ནམ་སྡུག་བསྔལ་བ་ཡིན། བཙུན་པ་སྡུག་བསྔལ་བ་ལགས་སོ། །གང་མི་རྟག་པ་
དེ་སྡུག་བསྔལ་རྣམ་པར་འགྱུར་བའི་ཆོས་ཅན་ལགས་སོ།།ཞེས་པ་འདིར་
གསུངས་པའི་ཕྱིར། ངག་( ༩༢ན) དོན་ནི། བྱས་པ་ཆོས་ཅན། སྒྲ་མི་རྟག་པར་
སྒྲུབ་པའི་རང་བཞིན་གྱི་རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་གང་
ཞིག །མི་རྟག་པ་དང་བདག་ཉིད་གཅིག་ཡིན་པའི་ཕྱིར། རྩོད་པ་སྤོང་བ་ལ། ཁ་
ཅིག །དངོས་པོ་ཆོས་ཅན། སྒྲ་མི་རྟག་པར་སྒྲུབ་པའི་རང་བཞིན་ལྟོས་པ་བའི་
རང་བཞིན་གྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་རང་བཞིན་གྱི་
རྟགས་ཡང་དག་གང་ཞིག །རང་བརྗོད་པའི་སྒྲས་རང་གི་བྱེད་པ་པོ་འཕེན་
པའི་ཕྱིར་ཟེར་ན། རྟགས་ཕྱི་མ་མ་གྲུབ་བྱས་པ་ལ། དེས་དེ་ལྟར་འཕེན་པར་

ཐལ། དེས་དངོས་པོའི་འཇོག་བྱེད་འཕེན་པའི་ཕྱིར་ཏེ། དེས་དོན་བྱེད་ནུས་པ་
འཕེན་པ་གང་ཞིག།དོན་བྱེད་ནུས་པ་དངོས་པོའི་འཇོག་བྱེད་ཡིན་པའི་ཕྱིར།
དང་པོ་གྲུབ་སྟེ། དེས་དོན་བྱེད་ནུས་པ་བརྗོད་པའི་ཕྱིར་ན་མ་ཁྱབ་སྟེ། འོ་ན།
དེས་དངོས་པོའི་མཚན་ཉིད་འཕེན་པར་ཐལ། དེས་དངོས་པོའི་འཇོག་བྱེད་
འཕེན་པའི་ཕྱིར། འདོད་ན། དེས་དངོས་པོ་མཚོན་བྱར་འཕེན་པར་ཐལ་ལོ། །
གཞན་ཡང་། ཊིཀྐ་ལས། དངོས་པོ་བློ་ཡུལ་དུ་འཆར་བ་དོན་
ཡུལ་དུ་འཆར་བ་ལ་ལྟོས་ཀྱང༌། དངོས་པོ་ཞེས་པའི་སྒྲ་དེ་ཉིད་ཀྱིས་དོན་བྱེད་
ནུས་པ་འཕེན་པའི་ངེས་པ་མེད་དོ་ཞེས་བཤད་པ་མི་འཐད་པར་ཐལ། དངོས་
པོ་ཞེས་པའི་སྒྲས་དོན་བྱེད་ནུས་པ་འཕེན་པའི་ཕྱིར། ཡང་ཁ་ཅིག །དངོས་པོ་
དང་བྱས་པ་གཉིས་ཀ་ཆོས་ཅན། སྒྲ་མི་རྟག་པར་སྒྲུབ་པའི་རང་བཞིན་ལྟོས་པ་
བའི་རང་བཞིན་གྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་རང་བཞིན་
(༩༢་)གྱི་རྟགས་ཡང་དག་གང་ཞིག །རང་བརྗོད་པའི་སྒྲས་རང་གི་བྱེད་པ་པོ་
འཕེན་པའི་ཕྱིར། ཁྱབ་པ་ཁས་ཟེར་རོ། །རྟགས་ཕྱི་མ་གྲུབ་སྟེ། དེས་དེ་གཉིས་
ཀྱི་རྒྱུ་འཕེན་པའི་ཕྱིར་ཏེ། དེས་དེ་གཉིས་བྱས་པར་འཕེན་པའི་ཕྱིར་ཏེ། དེས་
དེ་དེ་གཉིས་སུ་འཕེན་པའི་ཕྱིར། རྩ་བར་འདོད་བྱས་པ་ལ། དངོས་པོ་དེ་ཡང་
དེ་ཡིན་པར་ཐལ། དེ་གཉིས་ཀ་དེ་ཡིན་པའི་ཕྱིར་ཟེར་ན་མ་ཁྱབ་སྟེ། འོ་ན།
དངོས་པོ་ཞེས་པའི་ངག་གིས་དངོས་པོའི་བྱེད་པ་པོ་འཕེན་པར་ཐལ། དེ་
གཉིས་ཀ་ཞེས་པའི་ངག་གིས་དེ་གཉིས་ཀྱི་བྱེད་པ་པོ་འཕེན་པའི་ཕྱིར། ཁྱབ་པ་
ཁས། ཁ་ཅིག །བྱས་པའི་བྱེ་བྲག་ཆོས་ཅན། རང་བརྗོད་པའི་སྒྲས་རང་གི་བྱེད་
པ་པོ་འཕེན་པར་ཐལ། སྒྲ་མི་རྟག་པར་གྲུབ་པའི་རང་བཞིན་ལྟོས་པ་བའི་རང་
བཞིན་གྱི་རྟགས་ཡང་དག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་
བྱེད་པ་པོ་ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་ཀྱི་རྒྱུ་ཡོད་པར་
ཐལ་ལོ་ཟེར་ན་མ་ཁྱབ། གཞན་ཡང་། བྱས་པ་དང་སྐྱེས་པ་གཉིས་ཀ་སྒྲ་མི་རྟག་

པར་སྒྲུབ་པའི་རྟགས་ཡང་དག་ཡིན་པར་ཐལ། བྱས་པ་དང་དངོས་པོ་གཉིས་
ཀ་དེ་ཡིན་པའི་ཕྱིར། འདོད་བྱས་པ་ལ། བྱས་པ་དང་སྐྱེས་པ་གཉིས་ཀ་ཡིན་ན་
མི་རྟག་པས་ཁྱབ། དཔེར་ན། གཟུགས་བཞིན། སྒྲ་ཡང་བྱས་པ་དང་སྐྱེས་པ་
གཉིས་ཀ་ཡིན་ནོ་ཞེས་པའི་སྒྲུབ་ངག་དེ་སྒྲུབ་ངག་ཡང་དག་ཡིན་པར་ཐལ་ལོ། །
འདོད་མི་ནུས་ཏེ། དེས་སྒྲ་སྐྱེས་པར་ཟློས་ནས་བརྗོད་པའི་ཕྱིར་ཏེ། དེའི་ཚིག་
ཟུར་གྱི་སྒྲ་ཞེས་པའི་ངག་དེས་ཀྱང་སྒྲ་སྐྱེས་པར་བརྗོད། དེའི་ཚིག་ཟུར་གྱི་སྒྲ་
སྐྱེས་ཞེས་པའི་ངག་(༩༣ན)དེས་ཀྱང་སྒྲ་སྐྱེས་པར་བརྗོད་པའི་ཕྱིར་ཟེར་ན་མ་
ཁྱབ་སྟེ། འདོད་ན། སྒྲ་བྱས་པ་དང༌། སྐྱེས་པ་གཉིས་ཀ་ཡིན་ཞེས་པའི་ངག་
དེས་ཀྱང་སྒྲ་སྐྱེས་པར་ཟློས་ནས་བརྗོད་པར་ཐལ། དེའི་ཚིག་ཟུར་གྱི་སྒྲ་ཞེས་
པའི་ངག་དེས་ཀྱང་སྒྲ་སྐྱེས་པར་བརྗོད། དེའི་ཚིག་ཟུར་གྱི་སྒྲ་སྐྱེས་ཞེས་པའི་
ངག་དེས་ཀྱང་སྒྲ་སྐྱེས་པར་བརྗོད་པའི་ཕྱིར། ཁྱབ་པ་ཁས། འདོད་ན། དེ་ཟློས་
སྐྱོན་ཅན་གྱི་ངག་ཡིན་པར་ཐལ་ལོ། །དེ་ལྟར་བྱས་པ་དང་སྐྱེས་པ་གཉིས་ཀ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། བྱས་པར་གྱུར་པའི་
སྐྱེས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར་ཏེ། བྱས་པའི་
བྱེ་བྲག་ཏུ་གྱུར་པའི་སྐྱེས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར་ཏེ། བྱས་པའི་བྱེ་བྲག་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར་རོ། །
༈ ཚད་མ་རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །ཞེས་
པའི་གཞུང་འདི་གང་ལས་འཕྲོས་ན།
་ལས་འཕྲོས་ན། རྒྱུ་ལ་ཞེས་པའི་སྐབས་སུ་འབྲས་རྟགས་
ཡང་དག་གི་ངོ་བོ་བསྟན། རང་བཞིན་ཡོད་ཙམ་དང་། ཞེས་སོགས་ཀྱི་སྐབས་
སུ་རང་བཞིན་གྱི་རྟགས་ཡང་དག་གི་ངོ་བོ་བསྟན་པ་ལ། དེ་ལྟར་ཡིན་ན་མ་
དམིགས་པའི་རྟགས་ཡང་དག་གི་ངོ་བོ་དེ་གང་ཞེ་ན།དེ་ལ་མི་སྣང་བ་མ་
དམིགས་པའི་རྟགས་ཡང་དག་དང༌། སྣང་རུང་མ་དམིགས་པའི་རྟགས་ཡང་

དག་གཉིས་སུ་གྲངས་ངེས་པ་ལས། དང་པོ་འཆད་པར་བྱེད་པ་ལ་གཞུང་འདི་
བྱུང་། གཉིས་པ་སྣང་རུང་མ་དམིགས་པའི་རྟགས་ཡང་དག་གི་ངོ་བོ་ཙམ་
འཆད་པར་བྱེད་( ༩ ༣་)པ་ལ། གཏན་ཚིགས་བྱེ་བྲག་ཅེས་སོགས་རྐང་པ་
གཉིས་བྱུང་། སྣང་རུང་མ་དམིགས་པའི་རྟགས་ཡང་དག་གི་དབྱེ་བ་འཆད་
པར་བྱེད་པ་ལ། འགལ་དང་འབྲས་བུ་དག་གྲུབ་དང་། །ཞེས་སོགས་རྐང་པ་
བཞི་བྱུང༌། དེའི་སྐབས་སུ་རང་རེས་དུ་བ་དྲག་ཕྱུར་བས་ཁྱབ་པར་ནོན་པ་དེ།
དུ་བ་དྲག་ཕྱུར་བས་ཁྱབ་པར་ནོན་པའི་ཤར་ཕྱོགས་ཀྱི་གཞིར་གྲང་རེག་
སྟོབས་ཆེན་རྒྱུན་ཆགས་ཡུན་རིང་དུ་མི་གནས་པར་སྒྲུབ་པའི་འགལ་འབྲས་
དམིགས་པའི་རྟགས་ཡང་དག་ཏུ་བསྟན་པ་ལ། འོ་ན། བུད་ཤིང་དེ་ཡང་རང་
ཕྱོགས་སུ་གྲུབ་པའི་གཞིར། གྲང་རེག་སྟོབས་ཆེན་རྒྱུན་ཆགས་ཡུན་རིང་དུ་མི་
གནས་པར་སྒྲུབ་པའི་རྟགས་ཡང་དག་ཡིན་པར་ཐལ། མེ་སྟོབས་ཆེན་པོས་
ཁྱབ་པར་ནོན་པའི་རྫས་དེ། དེ་འདྲའི་ཤར་ཕྱོགས་ཀྱི་རྫས་རང་ཉིད་ཀྱི་གཞིར་
གྲང་རེག་སྟོབས་ཆེན་རྒྱུན་ཆགས་ཡུན་རིང་དུ་མི་གནས་པར་སྒྲུབ་པའི་རྟགས་
ཡང་དག་གང་ཞིག །དུ་བ་མེའི་དངོས་འབྲས་ཡིན་པ་ལྟར་དུ། བུད་ཤིང་མེའི་
དངོས་རྒྱུ་ཡིན་པའི་ཕྱིར་ཞེ་ན། བུད་ཤིང་དེ་རང་ཕྱོགས་སུ་གྲུབ་པའི་གཞིར་
གྲང་རེག་སྟོབས་ཆེན་རྒྱུན་ཆགས་ཡུན་རིང་དུ་མི་གནས་པར་སྒྲུབ་པའི་རྟགས་
ཡང་དག་མ་ཡིན་པར་ཐལ། དེ་སྐོར་གྱི་ཁྱབ་པ་འཁྲུལ་བའི་ཕྱིར། ཞེས་འཆད་
པར་བྱེད་པ་ལ། དེ་དང་འགལ་བ་ཡི་ནི་རྒྱུ། །ཞེས་སོགས་རྐང་པ་བཞི་བྱུང་། ཁོ་
ན་རེ། འོ་ན། མེའི་རྒྱུ་ཡིན་པ་ཙམ་གྱིས་རང་ཕྱོགས་སུ་གྲུབ་པའི་གཞིར་གྲང་
རེག་སྟོབས་ཆེན་རྒྱུན་ཆགས་ཡུན་རིང་དུ་མི་གནས་པར་སྒྲུབ་
དག་ཏུ་མི་འགྱུར་ན་མེའི་འབྲས་( ༩༤ན) བུ་ཡིན་པ་ཙམ་གྱིས་དེ་ལྟར་མི་འགྱུར་
རམ་ཞེ་ན། མེའི་འབྲས་བུ་ཡིན་པ་ཙམ་གྱིས་དེ་ལྟར་མི་འགྱུར་ཏེ། དེ་འདྲའི་
རང་ཕྱོགས་ཀྱི་རྫས་རང་ཉིད་ཀྱི་གཞིར་གྲང་རེག་སྟོབས་ཆེན་པོ་རྒྱུན་ཆགས་

ཡུན་རིང་དུ་མི་གནས་པར་སྒྲུབ་པའི་རྟགས་ཡང་དག་ཏུ་འགྱུར་བ་ལ་མེ་
སྟོབས་ཆེན་པོ་དང་ཉེ་བ་དང་དུ་བ་དྲག་ཕྱུར་བ་ལ་སོགས་པའི་ཁྱད་ཆོས་དུ་
མ་ཚང་དགོས་པའི་ཕྱིར། ཞེས་འཆད་པར་བྱེད་པ་ལ། འགལ་འབྲས་ལ་ཡང་
ཞེས་སོགས་རྐང་པ་གཉིས་བྱུང་། གཞན་ཡང་། དེ་ལྟར་མི་འགྱུར་ཏེ། དུ་བའི་
རྟགས་ཀྱིས་རང་ཕྱོགས་སུ་གྲུབ་པའི་གཞིར་གྲང་རེག་སྟོབས་ཆེན་རྒྱུན་ཆགས་
ཡུན་རིང་དུ་མི་གནས་པར་སྒྲུབ་པའི་ཁྱབ་པ་འཁྲུལ་པའི་ཕྱིར། དཔེར་ན། ཐལ་
བའི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་བའི་དཔེ་འདི་བཞིན་ནོ་ཞེས་
འཆད་པར་བྱེད་པ་ལ། གཞན་དུ་འཁྲུལ་འགྱུར་ཞེས་སོགས་རྐང་པ་གཉིས་
བྱུང་། མཐའ་དཔྱད་པ་ལ། ཁ་ཅིག་ན་རེ། ཤ་ཟ་བསྐལ་དོན་དུ་སོང་བའི་གང་
ཟག་གིས་ཤ་ཟ་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བའི་བཅད་ཤེས་མི་འཇུག་
པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་ཡིན་ཟེར་ན། དེའི་
རྒྱུད་ལ་ཤ་ཟ་འཇལ་བའི་བཅད་ཤེས་མི་འཇུག་པར་ཐལ། དམ་བཅའ་འཐད་
པའི་ཕྱིར། འདོད་མི་ནུས་ཏེ། དེའི་རྒྱུད་ལ་ཤ་ཟ་འཇལ་བའི་ཚད་མ་འཇུག་
པའི་ཕྱིར་ཏེ། དེའི་རྒྱུད་ལ་ཤ་ཟ་འཇལ་བའི་རྣམ་མཁྱེན་འཇུག་( ༩༤༠)པའི་
ཕྱིར། དེའི་རྒྱུད་ལ་རྣམ་མཁྱེན་འཇུག་པ་གང་ཞིག །རྣམ་མཁྱེན་ཤ་ཟ་འཇལ་
བའི་རྣམ་མཁྱེན་ཡིན་པའི་ཕྱིར། དང་པོ་གྲུབ་སྟེ། དེ་སངས་རྒྱ་བའི་ཕྱིར། བྱས་
པ་ལ་ཁོ་ན་རེ། ཚད་མ་རྣམས་ནི་མི་འཇུག་པ། །ཞེས་བཤད་པ་མི་འཐད་པར་
ཐལ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་
ཤ་ཟ་འཇལ་བའི་ཚད་མ་འཇུག་པའི་ཕྱིར་ཟེར་ན་མ་ཁྱབ་སྟེ། དེའི་རྒྱུད་ལ་ཤ་
ཟ་འཇལ་བའི་ཚད་མ་མེད་པ་དེ་ལུང་དེའི་དོན་ཡིན་པའི་ཕྱིར། ཁ་ཅིག །དེ་
སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག །རང་ཉིད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གི་རྒྱུད་ཀྱི་ཚད་མ་ལ་དེ་སྒྲུབ་ཀྱི་དགག་

བྱའི་ཆོས་མི་སྣང་བ་དེ།དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་
དག་གི་མཚན་ཉིད་ཟེར་ན། གང་ཟག་གི་བདག་ཚད་མས་མ་དམིགས་པ་ཆོས་
ཅན། ཕུང་པོ་གང་ཟག་གི་བདག་མེད་དུ་སྒྲུབ་པའི་མཚོན་བྱ་དེར་ཐལ།
ཉིད་དེའི་ཕྱིར། ཕྱི་མ་གྲུབ་སྟེ། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གི་རྒྱུད་ཀྱི་ཚད་མ་ལ། གང་ཟག་གི་བདག་ཡོད་པར་མི་སྣང་བ་གང་ཞིག །
གང་ཟག་གི་བདག་ཡོད་པ་དེ། དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡིན་
པའི་ཕྱིར། དང་པོ་གྲུབ་སྟེ། སྤྱིར་ཚད་མ་ལ་དེ་མི་སྣང་བའི་ཕྱིར། རྩ་བར་
འདོད་མི་ནུས་ཏེ། དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་ཡིན་
པའི་ཕྱིར། ཁ་ཅིག ། །དེ་སྒྲུབ་ཀྱི་མ་དམིགས་པའི་རྟགས་ཡང་དག་གང་ཞིག །
རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ། དེ་སྒྲུབ་ཀྱི་
ཤེས་འདོད་ཆོས་ཅན་( ༩༥ན) གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་བསྐལ་
དོན་དུ་སོང་བ་དེ། ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་གི་
མཚན་ཉིད་ཟེར་ན། བྱས་པ་ཆོས་ཅན། སྒྲ་རྟག་པ་མ་ཡིན་པར་སྒྲུབ་པའི་
མཚོན་བྱ་དེར་ཐལ། མཚན་ཉིད་དེའི་ཕྱིར། ཕྱི་མ་གྲུབ་སྟེ། དེ་ལ་སྒྲའི་སྟེང་དུ་
རྟག་པ་བསྐལ་དོན་དུ་སོང་བ་གང་ཞིག །རྟག་པ་དེ་སྒྲུབ་ཀྱི་དགག་བྱའི་ཆོས་
ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་སྣང་རུང་མ་དམིགས་པའི་རྟགས་
ཡང་དག་ཡིན་པའི་ཕྱིར། ཁ་ཅིག །དེ་སྒྲུབ་ཀྱི་མ་དམིགས་པའི་རྟགས་ཡང་དག་
གང་ཞིག ། དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་
ཤེས་འདོད་ཆོས་ཅན་གྱི་སྟེང་དུ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་
དོན་བསྐལ་དོན་དུ་སོང་བ་དེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་
ཡང་དག་གི་མཚན་ཉིད་ཟེར་ན། མེ་མེད་པ་ཆོས་ཅན། མེ་མེད་མཚན་མོའི་རྒྱ་
མཚོར་དུ་བ་མེད་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། ཕྱི་
མ་གྲུབ་སྟེ། དེ་ལ་མེ་མེད་མཚན་མོའི་རྒྱ་མཚོར་དུ་བ་བསྐལ་དོན་དུ་སོང་བ་

གང་ཞིག།དུ་བ་དེ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་ཡིན་པའི་
ཕྱིར། དང་པོ་གྲུབ་སྟེ། དེར་ཐལ། མེ་མེད་མཚན་མོའི་རྒྱ་མཚོར་དུ་བ་ཚད་མས་
མ་དམིགས་པ་ཚད་མས་མ་ངེས་པའི་ཕྱིར། ཕྱི་མ་གྲུབ་སྟེ། ཤ་ཟ་དེ་མདུན་གྱི་
གཞིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ཡོད་ངེས་ཀྱི་
བཅད་ཤེས་མེད་པར་སྒྲུབ་པའི་དགག་བྱའི་ཆོས་སུ་བཏགས་པའི་དོན་ཡིན་
པའི་( ༩༥བ) ཕྱིར་ཏེ། ཊིཀྐ་ལས། ཤ་ཟ་ཉིད་སྨྲ་བ་པོའི་འདོད་པའི་དམིགས་
པའི་དགག་བྱའི་ཆོས་སུ་བཏགས་པའི་དོན་ཡིན་པས་ཞེས་གསུངས་པའི་ཕྱིར།
རྩ་བར་འདོད་མི་ནུས་ཏེ། དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་
དག་ཡིན་པའི་ཕྱིར། ཁ་ཅིག །མེ་མེད་མཚན་མོའི་རྒྱ་མཚོར་དུ་བ་དེ་མེ་མེད་
པའི་རྟགས་ཀྱིས་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་
དགག་བྱ་ཡིན་ཟེར་ན། དུ་བ་དེ་སྐོར་གྱི་དགག་བྱའི་ཆོས་སུ་གཟུང་བྱ་ཡིན་
པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དུ་བ་དེ་སྐོར་གྱི་
དགག་བྱའི་ཆོས་སུ་བཏགས་པའི་དོན་ཡིན་པའི་ཕྱིར། གཞན་ཡང་། མེ་མེད་
མཚན་མོའི་རྒྱ་མཚོར་དུ་བ་དེ་མེ་མེད་མཚན་མོའི་རྒྱ་མཚོར་དུ་བ་མེད་པར་
སྒྲུབ་པའི་རྟགས་ཡང་དག་གི་དགག་བྱ་ཡིན་པར་ཐལ། དེ་མེ་མེད་པའི་རྟགས་
ཀྱིས་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་དགག་བྱ་ཡིན་
པའི་ཕྱིར། ཁྱབ་སྟེ། མེ་མེད་པའི་རྟགས་ཀྱིས་མེ་མེད་མཚན་མོའི་རྒྱ་མཚོར་དུ་
བ་མེད་པར་སྒྲུབ་པའི་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་བསྒྲུབ་བྱ་ཡང་
དག་ཡིན་དགོས་པའི་ཕྱིར། ཁ་ཅིག །ཤ་ཟ་བསྐལ་དོན་དུ་སོང་བའི་གང་ཟག་
གིས་ཤ་ཟ་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་བསྐལ་དོན་
དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བའི་བཅད་ཤེས་མེད་པར་སྒྲུང་
པའི་རྒྱུ་མ་དམིགས་པའི་རྟགས་ཡང་དག་དང་། དེ་མདུན་གྱི་གཞི་འདིར་ཤ་ཟ་
བསྐལ་དོན་དུ་སོང་བའི་གང་ཟག་གིས་ཤ་ཟ་ཡོད་ཅེས་ཁས་ལེན་མི་རིགས་

པར་སྒྲུབ་པའི་( ༩༦ན) ཁྱབ་བྱེད་མ་དམིགས་པའི་རྟགས་ཡང་དག་ཡིན་ནོ་ཟེར་
ན། ཕྱི་མ་ལ།  ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཡོད་ཅེས་ཁས་
ལེན་མི་རིགས་པར་ཐལ་ལོ། །འདོད་མི་ནུས་ཏེ། གྲངས་ཅན་གྱིས་འདུས་བྱས་
མི་རྟག་པར་ཁས་ལེན་རིགས་པའི་ཕྱིར་ཏེ། དེས་ལྟ་བ་བཀའ་རྟགས་ཀྱི་ཕྱག་
རྒྱ་བཞི་ཁས་ལེན་རིགས་པའི་ཕྱིར་ཏེ། དེ་སངས་རྒྱས་ཀྱི་བསྟན་པ་ལ་འཇུག་
རིགས་པའི་ཕྱིར། འཚང་རྒྱ་རིགས་པའི་ཕྱིར། བྱས་པ་ལ་ཁོ་ན་རེ། གྲངས་ཅན་
གྱིས་འདུས་བྱས་མི་རྟག་པར་དམ་བཅའ་རིགས་པར་ཐལ། དེས་དེ་ལྟར་ཁས་
ལེན་རིགས་པའི་ཕྱིར་ཟེར་ན་མ་ཁྱབ། འདོད་ན། འདུས་བྱས་མི་རྟག་པར་ཚད་
མས་མ་ངེས་པའི་གང་ཟག་གིས་འདུས་བྱས་མི་རྟག་པར་དམ་བཅའ་རིགས་
པར་ཐལ་ལོ། །འདོད་ན། ཚུར་མཐོང་ལྷས་སྦྱིན་གྱིས་སྐྱོན་ཚད་མས་མ་དམིགས་
པའི་གང་ཟག་གིས་ཚུར་མཐོང་ལྷས་སྦྱིན་སྐྱོན་འདི་ལྟ་བུ་དང་བཅས་སོ་ཞེས་
དམ་བཅའ་རིགས་པར་ཐལ་ལོ། །འདོད་ན། མི་སྣང་བ་མ་དམིགས་པའི་རྟགས་
ཡང་དག་གསུངས་པ་ལ་དགོས་པ་མེད་པར་ཐལ་ལོ། །མཚན་གཞི་དང་པོ་ལ་
སྐྱོན་འཕེན་པ་ཁ་ཅིག །མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་
གང་ཟག་གིས་ཤ་ཟ་ཚད་མས་མ་ངེས་པར་ཐལ། མཚན་གཞི་འཐད་པའི་ཕྱིར།
འདོད་ན། དེས་ཤ་ཟ་ཚད་མས་ངེས་པར་ཐལ། དེའི་རྒྱུད་ལ་ཤ་ཟ་འཇལ་བའི་
ཚད་མ་ཡོད་པའི་ཕྱིར་ཏེ། སྤྱིར་ཤ་ཟ་ཚད་མས་ངེས་ཤིང་མདུན་གྱི་གཞི་འདིར་
ཤ་ཟ་བསྐལ་དོན་དུ་སོང་བའི་གང་( ༩༦བ)ཟག་གི་རྒྱུད་ཀྱི་ཤ་ཟ་འཇལ་བའི་
ཚད་མ་དེ། དེའི་རྒྱུད་ཀྱི་ཤ་ཟ་འཇལ་བའི་ཚད་མ་ཡིན་པའི་ཕྱིར་ཏེ། གང་ཟག་
དེའི་རྒྱུད་ལ་ཤ་ཟ་འཇལ་བའི་ཚད་མ་ཡོད་པ་གང་ཞིག །དེའི་རྒྱུད་ཀྱི་ཚད་མ་
དེ། གཅིག་ཤོས་ཀྱི་རྒྱུད་ཀྱི་ཚད་མ་ཡིན་པའི་ཕྱིར་ཏེ། དེའི་རྒྱུད་ཀྱི་ཤེས་པ་དེ་
གཅིག་ཤོས་ཀྱི་རྒྱུད་ཀྱི་ཤེས་པ་ཡིན་པའི་ཕྱིར་ཏེ། གང་ཟག་དེ་གཅིག་ཤོས་ཡིན་
པའི་ཕྱིར་ཟེར་ན་མ་ཁྱབ་སྟེ། འོ་ན། ཀ་བུམ་གཉིས་ཚད་མས་མ་ངེས་པའི་གང་

ཟག་གིས་ཀ་བུམ་གཉིས་ཚད་མས་ངེས་པར་ཐལ། དེས་ཀ་བ་ཡང་ཚད་མས་
ངེས་བུམ་པ་ཡང་ཚད་མས་ངེས་པའི་ཕྱིར། དང་པོ་གྲུབ་སྟེ། དེའི་རྒྱུད་ལ་ཀ་བ་
འཇལ་བའི་ཚད་མ་ཡོད་པའི་ཕྱིར། དེར་ཐལ། ཀ་བ་ཚད་མས་ངེས་ནས། ཀ་
བུམ་གཉིས་ཚད་མས་མ་ངེས་པའི་གང་ཟག་གི་རྒྱུད་ཀྱི་ཚད་མ་དེ།དེའི་རྒྱུད་
ཀྱི་ཚད་མ་ཡིན་པའི་ཕྱིར་ཏེ། སྒྲུབ་བྱེད་ཁོ་རང་གིས་བཏང་བ་དང་འདྲ། བྱས་
པ་ལ་ཁོ་ན་རེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་
གིས་ཤ་ཟ་ཚད་མས་ངེས་པར་ཐལ། མདུན་གྱི་གཞི་འདིར་ཤ་ཟ་ཚད་མས་མ་
ངེས་པའི་གང་ཟག་གིས་ཤ་ཟ་ཚད་མས་ངེས་པའི་ཕྱིར། དེར་ཐལ། མདུན་གྱི་
གཞི་འདིར་རྒྱ་གར་རྡོ་རྗེ་གདན་ཚད་མས་མ་ངེས་པའི་གང་ཟག་གིས་རྒྱ་གར་
རྡོ་རྗེ་གདན་ཚད་མས་ངེས་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། མདུན་
གྱི་གཞི་འདིར་རྒྱ་གར་རྡོ་རྗེ་གདན་ཚད་མས་མ་ངེས་པའི་སངས་ཕགས་ཀྱིས་
རྒྱ་གར་རྡོ་རྗེ་གདན་ཚད་མས་ངེས་པའི་ཕྱིར། མ་གྲུབ་ན། དེ་འདྲའི་སངས་
འཕགས་ཆོས་ཅན། ཁྱོད་ཀྱིས་རྒྱ་གར་རྡོ་རྗེ་གདན་ཚད་མས་ངེས་པར་ཐལ།།
ཁྱོད་( ༩ ༧ན)སངས་འཕགས་གང་ཞིག །རྒྱ་གར་རྡོ་རྗེ་གདན་ཡོད་པའི་ཕྱིར།
དང་པོ་གྲུབ་སྟེ། དེ་འདྲའི་སངས་འཕགས་ཡོད། མདུན་གྱི་གཞི་འདིར་རྒྱ་གར་
རྡོ་རྗེ་གདན་མེད་པའི་ཕྱིར། ཡང་ཁོ་ན་རེ། མདུན་གྱི་གཞི་འདིར་ཤ་ཟ་བསྐལ།་
དོན་དུ་སོང་བའི་གང་ཟག་དེ། ཤ་ཟ་བསྐལ་དོན་དུ་སོང་བའི་གང་ཟག་ཡིན་
པར་ཐལ། དེ་ཤ་ཟ་ཚད་མས་ངེས་པའི་གང་ཟག་མ་ཡིན་པའི་ཕྱིར་ཟེར་ན།
འདོད་བྱས་པ་ལ། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བའི་གང་
ཟག་དེ་ཤ་ཟ་བསྐལ་དོན་དུ་སོང་བའི་གང་ཟག་ཡིན་པར་ཐལ་ལོ། །འདོད་ན།
ཤ་ཟ་ཡོད་མེད་ཐེ་ཚོམ་ཟ་བའི་གང་ཟག་དེ། ཤ་ཟ་བསྐལ་དོན་དུ་སོང་བའི་
གང་ཟག་ཡིན་པར་ཐལ་ལོ་ཟེར་ན་མ་ཁྱབ། འདོད་མི་ནུས་ཏེ། དེ་ཤ་ཟ་ཚང་
མས་ངེས་པའི་གང་ཟག་ཡིན་པའི་ཕྱིར་ཏེ། ཤ་ཟ་ཡོད་མེད་ཐེ་ཚོམ་ཟ་ཞིང་

ཚད་མས་དམིགས་པ་ཤ་ཟ་ཡོད་པར་སྒྲུབ་པ་ལ་རྟགས་ཡང་དག་ཏུ་སོང་བའི་
གང་ཟག་དེས་ཤ་ཟ་ཚད་མས་ངེས་པའི་ཕྱིར། འོ་ན། ཁོ་རང་ལ། མདུན་གྱི་
གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག །ཤ་ཟ་བསྐལ་དོན་དུ་སོང་
བའི་གང་ཟག་ཡིན་པར་ཐལ། མདུན་གྱི་གཞི་འདིར་བུམ་པ་བསྐལ་དོན་དུ་
སོང་བའི་གང་ཟག་དེ་བུམ་པ་བསྐལ་དོན་དུ་སོང་བའི་གང་ཟག་ཡིན་པའི་
ཕྱིར་ཏེ། མདུན་གྱི་གཞི་འདིར་བུམ་པ་མ་མཐོང་བའི་གང་ཟག་བུམ་པ་མ་
མཐོང་བའི་གང་ཟག་ཡིན་པའི་ཕྱིར་ཏེ།མདུན་གྱི་གཞི་འདིར་བུམ་པ་མ་
མཐོང་བའི་ལོང་བ་དེ་བུམ་པ་མ་མཐོང་བའི་ལོང་བ་ཡིན་པའི་ཕྱིར་ཏེ། མདུན་
གྱི་གཞི་འདིར་ལོང་བ་ལོང་བ་ཡིན་པའི་ཕྱིར། ཡང་ཁོ་ན་རེ། མདུན་( ༩༧བ)གྱི་
གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་ངེས་
པར་ཐལ། དེ་ཡང་ཡིན། ཤ་ཟ་ཚད་མས་ངེས་པའི་གང་ཟག་ཀྱང་ཡིན་པའི་
གཞི་མཐུན་པ་ཡོད་པའི་ཕྱིར་ཏེ། ཤ་ཟ་ཚད་མས་ངེས་པའི་གང་ཟག་ཀྱང་ཡིན།
མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་ཀྱང་ཡིན་པའི་
གཞི་མཐུན་པ་ཡོད་པའི་ཕྱིར་ན་མ་ཁྱབ། གོང་གི་རྟགས་གྲུབ་སྟེ། མདུན་གྱི་
སྐྱེས་བུ་ལན་འདེབས་པ་པོ་དེ་དེ་ཡིན་པའི་ཕྱིར་ཟེར་ན། ཁོ་རང་ལ། མདུན་གྱི་
གཞི་འདིར་མེད་ངེས་ཡོད་པར་ཐལ། མདུན་གྱི་གཞི་འདིར་ཤ་ཟ་བསྐལ་དོན་
དུ་སོང་བའི་གང་ཟག་ཀྱང་ཡིན་ཤ་ཟ་ཚད་མས་ངེས་པའི་གང་ཟག་ཀྱང་ཡིན་
པའི་གཞི་མཐུན་པ་ཡོད་པ་གང་ཞིག །དེ་འདྲའི་གཞི་མཐུན་མེད་ངེས་ཡིན་
པའི་ཕྱིར། འདོད་མི་ནུས་ཏེ། མདུན་གྱི་གཞི་འདིར་མེད་ངེས་ཀྱི་དགག་གཞི་
ཡིན་པའི་ཕྱིར། གཞན་ཡང་། མདུན་གྱི་གཞི་འདིར་མེད་པའི་བུམ་པ་ཡོད་པར་
ཐལ། མདུན་གྱི་གཞི་འདིར་མེད་པ་ཡོད་པའི་ཕྱིར། འདོད་ན། བུམ་པས་དག་
པའི་ས་ཕྱོགས་སུ་མེད་པའི་བུམ་པ་ཡོད་པར་ཐལ་ལོ། །འདོད་མི་ནུས་ཏེ། དེ་
མེད་པའི་བུམ་པའི་དགག་གཞི་ཡིན་པའི་ཕྱིར། བྱས་པ་ལ་ཁོ་ན་རེ། མདུན་གྱི་

གཞི་འདིར་མེད་པ་ཡོད་པར་ཐལ། མདུན་གྱི་གཞིར་མེད་པ་ཡང་ཡིན། རྒྱ་གར་
རྡོ་རྗེ་གདན་དུ་ཡོད་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར་ཏེ། རྒྱ
གར་རྡོ་རྗེ་གདན་དེ་དེ་འདྲའི་གཞི་མཐུན་པ་ཡིན་པའི་ཕྱིར་ཟེར་ན་མ་ཁྱབ།
གཞན་ཡང་། རྩ་བའི་གསལ་བ་དེར་ཐལ། སྔ་དྲོའི་དུས་སུ་མེད་པ་ཡོད་པའི་
ཕྱིར་ཏེ། སྔ་དྲོའི་དུས་སུ་མེད་པ་ཡང་ཡིན་( ༩༨ན) ཕྱི་དྲོའི་དུས་སུ་ཡོད་པ་ཡང་
ཡིན་པའི་གཞི་མཐུན་པ་ཡོད་པའི་ཕྱིར་ཏེ། ཕྱི་དྲོའི་དུས་ཀྱི་དངོས་པོ་དེ་འདྲའི་
གཞི་མཐུན་པ་ཡིན་པའི་ཕྱིར་ན་མ་ཁྱབ། གཞན་ཡང་། རྩ་བའི་གསལ་བ་དེར་
ཐལ། སངས་འཕགས་ཀྱི་རྒྱུད་ལ་མེད་པ་ཡོད་པའི་ཕྱིར་ན་མ་ཁྱབ། དེ་དང་
སེམས་ཅན་གྱི་རྒྱུད་ལ་ཡོད་པའི་གཞི་མཐུན་ཡོད་པའི་ཕྱིར་ཏེ། སྒྲིབ་པ་དེ་དེ་
འདྲའི་གཞི་མཐུན་ཡིན་པའི་ཕྱིར་ཏེ།སྒྲིབ་པ་དེ་སངས་འཕགས་ཀྱི་རྒྱུད་ལ་
མེད་པ་གང་ཞིག །སེམས་ཅན་གྱི་རྒྱུད་ལ་ཡོད་པ་ཡིན་པའི་ཕྱིར། ཁ་ཅིག །
བསྐལ་དོན་ཡོད་དམ་མེད་ཟེར་ན། བསྐལ་དོན་ཡོད་མེད་ཐེ་ཚོམ་ཟ་བ་ཡིན་ཏེ།
ཐེ་ཚོམ་ཟ་བ་ཡོད་མེད་ཐེ་ཚོམ་ཟ་བ་ཡིན་པའི་ཕྱིར་ཏེ། མདུན་གྱི་གཞི་འདིར་
ཤ་ཟ་ཡོད་མེད་ཐེ་ཚོམ་ཟ་བ་ཡིན་པའི་ཕྱིར། བྱས་པ་ལ་ཁོ་ན་རེ། དཔལ་ལྡན་
ཆོས་གྲགས་ཀྱིས་མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བར་ཁས་
ལེན་པར་ཐལ། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བ་ཡིན་པའི་
ཕྱིར་ཟེར་ན་མ་ཁྱབ། འདོད་ན། དཔལ་ལྡན་ཆོས་གྲགས་ཀྱིས་མདུན་གྱི་གཞི་
འདིར་ཤ་ཟ་ཆོས་ཅན། ཡོད་པར་ཐལ། ཡོད་པའི་ཕྱིར་ཞེས་པའི་ཐལ་འགྱུར་གྱི་
རྟགས་ལ་ཐེ་ཚོམ་ཟ་བའི་ལན་ཐེབས་པར་ཐལ་ལོ། །འདོད་ན། དེའི་རྒྱུད་ལ་ཐེ་
ཚོམ་ཟ་བ་ཡོད་པར་ཐལ་ལོ། །གཞན་ཡང་། དཔལ་ལྡན་ཆོས་གྲགས་ཀྱིས་དེ་
འདྲའི་ཐལ་འགྱུར་གྱི་རྟགས་ལ་རྟགས་མ་གྲུབ་ཀྱི་ལན་ཐེབས་པར་ཐལ། དེས་
དེ་འདྲའི་ཐལ་འགྱུར་གྱི་འཁོར་གསུམ་གང་རུང་ལ་ལན་ཐེབས་པ་གང་ཞིག །
གསལ་བ་ལ་འདོད་( ༩༨་) ལན་ཡང་མི་ཐེབས། ཁྱབ་པ་ལ་ཁྱབ་པ་མེད་ཀྱི་

བསྟན་བཅོས་ཚད་མ་རྣམ་འགྲེལ་གྱ་ལའུ་དང་པའ་མཐ ་དཔྱད
ལན་ཡང་མི་ཐེབས་པའི་ཕྱིར། དང་པོ་གྲུབ་སྟེ། དེས་དེ་འདྲའི་ཐལ་འགྱུར་ལ་
ལན་ཐེབས་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་ལན་མི་ཐེབས་པའི་ཐལ་
འགྱུར་མེད་པའི་ཕྱིར་ཟེར་ན། ཁོ་རང་ལ། མདུན་གྱི་གཞི་འདིར་ཤ་ཟ་ཆོས་
ཅན། ཡོད་པར་ཐལ། ཡོད་པའི་ཕྱིར། བྱས་པ་ལ། ངེད་མདུན་གྱི་གཞི་འདིར་ཤ་
ཟ་ཡོད་མེད་ཐེ་ཚོམ་ཟའོ་ཟེར་ན། འོ་ན། མདུན་གྱི་སྐྱེས་བུ་ལན་འདེབས་པའི་
ངོར། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བར་ཐལ། ལན་འདེབས་
ཚུལ་འཐད་པའི་ཕྱིར། འདོད་ན། དཔལ་ལྡན་ཆོས་གྲགས་ཀྱིས། མདུན་གྱི་སྐྱེས་
བུ་ལན་འདེབས་པོའི་ངོར། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་
བར་ཐལ། འདོད་པའི་ཕྱིར། འདོད་ན། མདུན་གྱི་སྐྱེས་བུ་ལན་འདེབས་པོའི་
ངོར། དཔལ་ལྡན་ཆོས་གྲགས་ཀྱི་རྒྱུད་ལ་ཐེ་ཚོམ་ཡོད་པར་ཐལ། འདོད་པའི་
ཕྱིར། དེ་ལྟར་ན། མདུན་གྱི་གཞི་འདིར་ཤ་ཟ་ཡོད་མེད་ཐེ་ཚོམ་ཟ་བར་ཐལ།
དེར་དེ་ཀུན་མཁྱེན་གྱིས་གཟིགས་མ་གཟིགས་ཐེ་ཚོམ་ཟ་བའི་ཕྱིར་ཏེ། ཊིཀྐ་
ལས། དེར་ཀུན་མཁྱེན་གྱིས་གཟིགས་མ་གཟིགས་ཀྱང་ངེད་ཐེ་ཚོམ་ཟའོ་ཞེས་
གསུངས་པའི་ཕྱིར། རང་རེས། བསྐལ་དོན་ཡིན་ན་ཡོད་པས་ཀྱང་ཁྱབ་དེ་ཡིན་
ན་མེད་པས་ཀྱང་ཁྱབ། བྱས་པ་ལ་ཁོ་ན་རེ། འོ་ན། ཆོས་དེ་ཡིན་ན། ཁྱོད་ཡིན་
པས་ཁྱབ་པར་ཐལ། ཆོས་དེ་ཡིན་ན། ཡོད་པས་ཁྱབ། ཡོད་ན་ཁྱོད་ཡིན་པས་
ཁྱབ་པའི་ཕྱིར་ཏེ། ཞེས་པའི་ཐལ་འགྱུར་ལ་ཁྱབ་པ་ཡོད་པར་( ༩༩ན)ཐལ།
ཆོས་དེ་ཡིན་ན། ཁྱོད་ཡིན་པས་ཁྱབ་པར་ཐལ། ཆོས་དེ་ཡིན་ན། དངོས་པོ་ཡིན་
པས་ཁྱབ། དངོས་པོ་ཡིན་ན།། ཁྱོད་ཡིན་པས་ཁྱབ་པའི་ཕྱིར། ཞེས་པའི་ཐལ་
འགྱུར་ལ་ཁྱབ་པ་ཡོད་པའི་ཕྱིར་ཟེར་ན་མ་ཁྱབ། འདོད་ན། བསྐལ་དོན་མ་
ཡིན་པ་ཆོས་ཅན། བསྐལ་དོན་ཡིན་ན། ཁྱོད་ཡིན་དགོས་པར་ཐལ། དེ་ཡིན་ན་
ཡོད་པས་ཁྱབ། ཡོད་ན་ཁྱོད་ཡིན་པས་ཁྱབ་པའི་ཕྱིར། འདོད་ན། མདུན་གྱི་
གཞི་འདིར་ཤ་ཟ་ཆོས་ཅན། དེར་ཐལ། དེའི་ཕྱིར། གཞན་ཡང་། བསྐལ་དོན་

ཡིན་ན་ཡོད་པས་ཁྱབ་པ་ལ་ཐེ་ཚོམ་ཟ་བར་ཐལ། དེ་ལ་མདུན་གྱི་གཞི་འདིར་
ཤ་ཟ་དངོས་སྐྱོན་དུ་འཇུག་མི་འཇུག་ཐེ་ཚོམ་ཟ་བའི་ཕྱིར་ཏེ། དེ་དེ་ལ་དངོས་
སྐྱོན་དུ་བཏང་བའི་ཚེ་རྟགས་ཚད་མས་གྲུབ། གསལ་བ་ལ་ཐེ་ཚོམ་ཟ་བའི་ལན་
ཐེབས་པའི་ཕྱིར་ཟེར་ན་མ་ཁྱབ་སྟེ། འདོད་ན། ཡོད་མེད་ཐེ་ཚོམ་ཟ་ན། ཡོད་
པས་ཁྱབ་པ་ལ་ཐེ་ཚོམ་ཟ་བར་ཐལ། དེ་ལ་མདུན་གྱི་གཞི་འདིར་ཤ་ཟ་དངོས་
སྐྱོན་དུ་འཇུག་མི་འཇུག་ཐེ་ཚོམ་ཟ་བའི་ཕྱིར་ཏེ། དེ་དེ་ལ་དངོས་སྐྱོན་དུ་
བཏང་བའི་ཚེ་ན་རྟགས་ཚད་མས་གྲུབ།གསལ་བ་ལ་ཐེ་ཚོམ་ཟ་བའི་ལན་
ཐེབས་པའི་ཕྱིར། ཁྱབ་པ་ཁས། རྩ་བར་འདོད་མི་ནུས་ཏེ། མེད་ན་ཡོད་མེད་ཐེ་
ཚོམ་མི་ཟ་བས་ཁྱབ་པ་རྣལ་མར་མ་ངེས་པའི་ཕྱིར། གཞན་ཡང་། ཡོད་པར་
ཐལ། བསྐལ་དོན་ཡིན་པའི་ཕྱིར་ཞེས་པའི་ཐལ་འགྱུར་གྱི་དངོས་ཁྱབ་ལ་ཐེ་
ཚོམ་ཟ་བར་ཐལ། བསྐལ་དོན་ཡིན་ན་ཡོད་པས་ཁྱབ་པ་ལ་ཐེ་ཚོམ་ཟ་བའི་
ཕྱིར། འདོད་ན། དེ་འདྲའི་ཐལ་འགྱུར་( ༩༩་) གྱི་ཤུགས་ཁྱབ་ལ་ཐེ་ཚོམ་ཟ་
བར་ཐལ་ལོ། །འདོད་ན། མེད་ན་བསྐལ་དོན་ཡིན་པས་ཁྱབ་པ་ལ་ཐེ་ཚོམ་ཟ་
བར་ཐལ་ལོ། །ཁ་ཅིག་གིས། ཤ་ཟ་ཚད་མས་མ་ངེས་པའི་གང་ཟག་ཡིན་ན། ཤ་
ཟ་བསྐལ་དོན་དུ་སོང་བའི་གང་ཟག་ཡིན་པས་ཁྱབ་ཟེར་ན! དཔལ་ལྡན་ཆོས་
གྲགས་དང་ཤ་ཟ་བསྐལ་དོན་དུ་སོང་བའི་གང་ཟག་གཉིས་ཀ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། ཤ་ཟ་བསྐལ་དོན་དུ་སོང་བའི་གང་ཟག་དེ་ཡང་།
ཤ་ཟ་ཚད་མས་ངེས་པའི་གང་ཟག་ཡིན་པར་ཐལ། དེ་གཉིས་ཀ་དེ་ཚད་མས་
ངེས་པའི་གང་ཟག་ཡིན་པའི་ཕྱིར། འདོད་ན། དཔལ་ལྡན་ཆོས་གྲགས་དེ་ཡང་
དེ་བསྐལ་དོན་དུ་སོང་བའི་གང་ཟག་ཡིན་པར་ཐལ། དེ་གཉིས་ཀ་དེ་བསྐལ་
དོན་དུསོང་བའི་གང་ཟག་ཡིན་པའི་ཕྱིར། ཁ་ཅིག །ཤ་ཟ་རང་རྒྱུད་ཀྱི་མངོན་
སུམ་གྱི་ཚད་མ་ལ་བསྐལ་དོན་དུ་སོང་བའི་གང་ཟག་ཡིན་ན། ཤ་ཟ་བསྐལ་
དོན་དུ་སོང་བའི་གང་ཟག་ཡིན་པས་ཁྱབ་ཟེར་ན། རྣམ་མཁྱེན་རང་རྒྱུད་ཀྱི་

མངོན་སུམ་གྱི་ཚད་མ་ལ་བསྐལ་དོན་དུ་སོང་བའི་གང་ཟག་ཡིན་ན། རྣམ་
མཁྱེན་བསྐལ་དོན་དུ་སོང་བའི་གང་ཟག་ཡིན་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། ཚུར་མཐོང་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། རྣམ་མཁྱེན་མངོན་སུམ་གྱིས་ཚད་མས་ངེས་དགོས་ཀྱི་གང་
ཟག་ཡིན་པའི་ཕྱིར། འདོད་མི་ནུས་ཏེ། རྣམ་མཁྱེན་ཚད་མས་ངེས་པའི་གང་
ཟག་ཡིན་པའི་ཕྱིར། སྤྱིར་རང་རྒྱུད་ཀྱི་ཚད་མས་ཤ་ཟ་ངེས་པར་བྱེད་དགོས་ཀྱི་
གང་ཟག་དང་། རང་རྒྱུད་ཀྱི་ཚད་མ་ལ་ཤ་ཟ་བསྐལ་དོན་དུ་སོང་བའི་གང་
ཟག་དོན་( ༡༠༠ན) གཅིག །རང་ཉིད་ཤ་ཟ་ངེས་པར་བྱེད་དགོས་ཀྱི་གང་ཟག་
དང་། · ཤ་ཟ་བསྐལ་དོན་དུ་སོང་བའི་གང་ཟག་དོན་གཅིག །
༈ རང་ལུགས་བཞག་པ་ལ། མི་སྣང་བ་མ་དམིགས་པའི་རྟགས་ཡང་དག་
ལ། མཚན་ཉིད། དབྱེ་བ། རྟགས་ཆོས་དོན་གསུམ་ངོས་བཟུང་བ། གཏན་ལ་
ཕབ་པའི་དགོས་པ་བཤད་པ་དང་བཞི། དང་པོ་ནི། གཞི་ལ་བཀར་ན། མདུན་
གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་
བྱེད་ཀྱི་བཅད་ཤེས་མེད་པར་སྒྲུབ་པའི་མ་དམིགས་པའི་ཚུལ་གསུམ་གང་ཞིག
རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་དེ་
སྤྱིར་ཡོད། དེ་ཡོད་ཀྱང་རང་ཉིད་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་
ཟག་གི་རྒྱུད་ཀྱི་ཚད་མ་ལ་མི་སྣང་བ་དེ། མདུན་གྱི་གཞི་འདིར་ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བྱེད་ཀྱི་བཅད་ཤེས་མེད་
པར་སྒྲུབ་པའི་མི་སྣང་བ་མ་དམིགས་པའི་རྟགས་ཡང་དག་གི་མཚན་ཉིད།
གཉིས་པ་དབྱེ་བ་ནི། སྤྱིར་མི་སྣང་བ་མ་དམིགས་པའི་རྟགས་ཡང་དག་དེ་ལ་
དབྱེ་ན། འགལ་ཟླ་དམིགས་པའི་མི་སྣང་བ་མ་དམིགས་པའི་རྟགས་ཡང་དག་
དང༌། འབྲེལ་ཟླ་མ་དམིགས་པའི་མི་སྣང་བ་མ་དམིགས་པའི་རྟགས་ཡང་དག་
གཉིས། དང་པོ་ནི། གཞལ་བྱ་ཚད་མས་མ་དམིགས་པ་དེ། མདུན་གྱི་གཞི་

འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བྱེད་ཀྱེ་
བཅད་ཤེས་མེད་པར་སྒྲུབ་པའི་དང་པོ་ཡིན། གཉིས་པ་ལ་དབྱེ་ན། ( ༡༠༠༠)རྒྱུ་
མ་དམིགས་པའི་མི་སྣང་བ་མ་དམིགས་པའི་རྟགས་ཡང་དག་དང་།ཁྱབ་བྱེད་
མ་དམིགས་པའི་དེ། རང་བཞིན་མ་དམིགས་པའི་དེ། དངོས་འབྲས་མ་
དམིགས་པའི་དེ་དང་བཞི་ཡོད། དང་པོ་ནི། ཤ་ཟ་བསྐལ་དོན་དུ་སོང་བའི་
གང་ཟག་གིས་ཤ་ཟ་ཚད་མས་མ་དམིགས་པ་དེ། མདུན་གྱི་གཞི་འདིར་ཤ་ཟ་
བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བྱེད་ཀྱི་བཅད་ཤེས་
མེད་པར་སྒྲུབ་པའི་རྒྱུ་མ་དམིགས་པའི་རྟགས་ཡང་དག་ཡིན་ཏེ། དེ་དེ་སྒྲུབ་ཀྱི་
འབྲེལ་ཟླ་མ་དམིགས་པའི་རྟགས་ཡང་དག་གང་ཞིག །སོ་སྐྱེའི་རྒྱུད་ཀྱི་ཤ་ཟ་
འཇལ་བའི་ཚད་མ་དེ། དེའི་རྒྱུད་ཀྱི་ཤ་ཟ་འཇལ་བའི་བཅད་ཤེས་ཀྱི་རྒྱུ་ཡིན་
པའི་ཕྱིར། གཉིས་པ་ནི། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ།
ཤ་ཟ་འཇལ་བའི་མི་བསླུ་བའི་རིག་པ་མེད་པ་དེ། དེ་ལྟར་སྒྲུབ་པའི་ཁྱབ་བྱེད་
མ་དམིགས་པའི་རྟགས་ཡང་དག་ཡིན་ཏེ།དེ་དེ་སྒྲུབ་ཀྱི་འབྲེལ་ཟླ་མ་དམིགས་
པའི་རྟགས་ཡང་དག་གང་ཞིག །ཤ་ཟ་འཇལ་བའི་མི་བསླུ་བའི་རིག་པ་དེ་ཤ་
ཟ་འཇལ་བའི་བཅད་ཤེས་ཀྱི་ཁྱབ་བྱེད་ཡིན་པའི་ཕྱིར། གསུམ་པ་ནི། ཤ་ཟ་
བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བའི་བཅད་ཤེས་
ཚད་མས་མ་དམིགས་པ་དེ། དེ་ལྟར་སྒྲུབ་པའི་རང་བཞིན་མ་དམིགས་པའི་
རྟགས་ཡང་དག་ཡིན་ཏེ། དེ་དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་
དག་གང་ཞིག །ཤ་ཟ་འཇལ་བའི་བཅད་ཤེས་ཚད་མས་མ་དམིགས་པ་དེ། ཤ་
ཟ་འཇལ་བའི་བཅད་ཤེས་མེད་པའི་རང་བཞིན་ནམ་མཚན་ཉིད་ཡིན་པའི་
ཕྱིར། བཞི་( ༡༠༡ན) པ་ནི། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་
ཤ་ཟ་འཇལ་བའི་བཅད་ཤེས་མེད་པ་དེ། མདུན་གྱི་གཞི་འདིར་ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་ཤ་ཟ་འཇལ་བའི་ཚད་མ་མེད་པར་སྒྲུབ་

པའི་དངོས་འབྲས་མ་དམིགས་པའི་རྟགས་ཡང་དག་ཡིན་ཏེ། དེ་དེ་སྒྲུབ་ཀྱི་
འབྲེལ་ཟླ་མ་དམིགས་པའི་རྟགས་ཡང་དག་གང་ཞིག །སོ་སོ་སྐྱེ་བོའི་རྒྱུད་ཀྱི་ཤ་
ཟ་འཇལ་བའི་བཅད་ཤེས་དེ།། དེའི་རྒྱུད་ཀྱི་ཤ་ཟ་འཇལ་བའི་ཚད་མའི་དངོས་
འབྲས་ཡིན་པའི་ཕྱིར། གསུམ་པ་རྟགས་ཆོས་དོན་གསུམ་ངོས་བཟུང་བ་ནི། ཤ་
ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་དམིགས་པ་དེ།
དེའི་རྟགས་ཀྱིས་མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་
ཟག་གི་རྒྱུད་ལ་ཤ་ཟ་འཇལ་བའི་བཅད་ཤེས་མེད་པར་སྒྲུབ་པའི་རྟགས་ཡང་
དག་དང་། མདུན་གྱི་གཞི་འདིར། དེ་སྐོར་གྱི་ཤེས་འདོད་ཆོས་ཅན་སྐྱོན་མེད་
དང་། ཤ་ཟ་དེ། དེ་སྐོར་གྱི་དགག་བྱའི་ཆོས་སུ་བཏགས་པའི་དོན་དང་། དེ་
འདྲའི་གང་ཟག་གི་རྒྱུད་ལ་ཤ་ཟ་འཇལ་བའི་བཅད་ཤེས་ཡོད་པ་དེ། དེ་སྐོར་
གྱི་དགག་བྱའི་ཆོས་སུ་གཟུང་བྱ། དེ་མེད་པ་དེ། དེ་སྐོར་གྱི་བསྒྲུབ་བྱའི་ཆོས་སུ་
གཟུང་བྱ་རྣམས་ཡིན་ནོ། །དེ་སྐོར་གྱི་མཐུན་དཔེ་ཡང་དག་བཞག་ཏུ་ཡོད་དེ།
རྒྱ་གར་རྡོ་རྗེ་གདན་གྱི་གཞི་དེ། དེ་སྐོར་གྱི་མཐུན་དཔེ་ཡིན་པའི་ཕྱིར། བཞི་པ་
གཏན་ལ་ཕབ་པའི་དགོས་པ་བཤད་པ་ནི། སྤྱིར་མདོ་ལས། ངའམ་ང་དང་འདྲ་
བའི་གང་ཟག་གིས་གང་ཟག་གི་ཚོད་བཟུང་གི །གང་ཟག་གིས་( ༡་༡་)གང་
ཟག་ཚོད་མི་བཟུང་སྟེ། དེ་ལྟར་ན་ཉམས་པར་འགྱུར་ཏ་རེ། ཞེས་གསུངས་
ཤིང་། དེ་ཡང་ངའམ་ང་དང་འདྲ་བས་གང་ཟག་གིས་ཚོད་བཟུང་གི་ཞེས་པས་
སྣང་རུང་མ་དམིགས་པའི་རྟགས་ཡང་དག་བསྟན་པ་ཡིན་ཏེ། དེས་རང་རྒྱུད་
ལ་རྣམ་མཁྱེན་ཡོད་པར་ཀུན་མཁྱེན་གྱིས་མ་ངེས་པ་དེ། ཚུར་མཐོང་ལྷས་སྦྱིན་
གྱི་རང་རྒྱུད་ལ་རྣམ་མཁྱེན་ཡོད་པ་མ་ཡིན་པར་སྒྲུབ་པའི་རྟགས་ཡང་དག་ཏུ་
བསྟན་པ་ཡིན་པའི་ཕྱིར། གཅིག་ཤོས་དེས་མི་སྣང་བ་མ་དམིགས་པའི་རྟགས་
ཡང་དག་བསྟན་པ་ཡིན་ཏེ། དེས་སྟོན་པ་སངས་རྒྱས་ཀྱི་ཡོན་ཏན་མཐའ་དག་
ཚད་མས་མ་ངེས་པའི་སྐྱེས་བུ་དེ། ཚུར་མཐོང་ལྷས་སྦྱིན་རང་ཉིད་ཀྱིས་སྟོན་པ་

སངས་རྒྱས་ལ་ཡོན་ཏན་འདི་ཙམ་ལས་མེད་ཅེས་དམ་བཅའ་མི་རིགས་པར་
སྒྲུབ་པའི་རྟགས་ཡང་དག་ཏུ་བསྟན། ཞར་ལ། གང་ཟག་ཕ་རོལ་པོའི་སྐྱོན་ཚད་
མས་མ་ངེས་པར། དེ་ལ་ཡོན་ཏན་འདི་ཙམ་ལས་མེད། སྐྱོན་འདི་ལྟ་བུ་དང་
བཅས་ཞེས་དམ་བཅའ་མི་རིགས་པར་སྒྲུབ་པའི་མི་སྣང་བ་མ་དམིགས་པའི་
རྟགས་ཡང་དག་ཏུ་བསྟན་པ་ཡིན་ནོ། །དེ་ལྟར་ན། མི་སྣང་བ་མ་དམིགས་པའི་
རྟགས་ཡང་དག་གཏན་ལ་ཕབ་པ་ལ་དགོས་པ་ཡོད་དེ། ཚུར་མཐོང་ལྷས་སྦྱིན་
གྱི་སྐྱོན་ཚད་མས་མ་ངེས་པའི་གང་ཟག་གིས་ཚུར་མཐོང་ལྷས་སྦྱིན་སྐྱོན་འདི་
ལྟ་བུ་དང་བཅས། ། ཡོན་ཏན་ཅུང་ཟད་ཀྱང་མེད་ཅེས་སྒྲོ་འདོགས་དང་སྐུར་
འདེབས་ལ་སོགས་པ་སྤངས་ནས། སེམས་ཅན་ཐམས་ཅད་ལ་བྱམས་སྙིང་རྗེ་
སྒོམ་དགོས་སོ་ཞེས་ཤེས་པར་བྱ་བའི་ཆེད་( ༡༠༢ན) ཡིན་པའི་ཕྱིར། དེ་ལྟར་
ཡང་ཡིན་ཏེ། སྦས་པའི་སྤྲུལ་སྐུ་གང་ན་ཡོད་མི་ཤེས་པས། ཕ་རོལ་གྱི་སྐྱོན་ཡོན་
རྟོགས་དཀའ་བས། དོན་མེད་པར་ཉེས་དམིགས་ཆེན་པོ་བསྐྱེད་པའི་ཕྱིར།
དཔེར་ན་མེ་དོང་ཐལ་བས་གཡོགས་པ་བཞིན་ཡིན་ཏེ། རྣམ་བཤད་ལས། སྐྱེས་
བུ་དམ་པ་གང་ན་ཡོད་མི་ཤེས་ཤིང་། སྐྱེས་བུ་དམ་པ་ལ་སྨོད་པ་ནི་ངན་འགྲོ་
མི་ཟད་པའི་རྒྱུ་ཕུལ་དུ་ཕྱིན་པར་མདོ་རྒྱུད་ཀུན་ལས་གསུངས་པས། ཐལ་བས་
གཡོགས་པའི་མེ་དོང་བཞིན་དུ་གནས་འདི་ལ་བློ་གྲོས་དང་ལྡན་པ་རྣམས་
ཀྱིས་ཤིན་ཏུ་བག་དང་ལྡན་པར་བྱའོ། །ཞེས་གསུངས་པའི་ཕྱིར། ངག་དོན་
ནི། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་དམིགས་
པ་ཆོས་ཅན། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་
གི་རྒྱུད་ལ་ཤ་ཟ་འཇལ་བའི་བཅད་ཤེས་མེད་པར་སྒྲུབ་པའི་མི་སྣང་བ་མ་
དམིགས་པའི་རྟགས་ཡང་དག་ཡིན་ཏེ།དེ་སྒྲུབ་ཀྱི་མ་དམིགས་པའི་རྟགས་
ཡང་དག་གང་ཞིག །རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་གི་རྒྱུད་ཀྱི་ཚད་མ་ལ་ཤ་ཟ་མི་སྣང་བའི་ཕྱིར། རྩོད་པ་སྤང་པ་ལ། ཁ་ཅིག་

ན་རེ། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ཀྱི་ཤ་ཟ་འཇལ་བའི་
ཚད་མ་དེ།དེའི་རྒྱུད་ཀྱི་ཤ་ཟ་འཇལ་བའི་བཅད་ཤེས་ཀྱི་རྒྱུ་ཡིན་པར་ཐལ། རྒྱུ་
མ་དམིགས་པའི་རྟགས་ཡང་དག་གི་མཚན་གཞི་འཐད་པའི་ཕྱིར་ཟེར་ན་མ་
ཁྱབ་སྟེ། འོ་ན། མེ་ཡོད་པ་དུ་བའི་རྒྱུ་ཡིན་པར་ཐལ། དུ་བ་དུ་ལྡན་( ༡༠༢་)ལ་
ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར། ཁྱབ་པ་ཁས།།
བྱས་པ་ལ་ཁོ་ན་རེ། སྐྱོན་མེད་དེ། མེ་དུ་བའི་རྒྱུ་ཡིན་པའི་དབང་དུ་བྱས་ནས་
དེ་ལྟར་བཞག་པ་ཡིན་ཟེར་ན། ངེད་ཀྱི་དེ་ཡང་སོ་སོ་སྐྱེ་བོའི་རྒྱུད་ཀྱི་ཤ་ཟ་
འཇལ་བའི་ཚད་མ་དེ། དེའི་རྒྱུད་ཀྱི་བཅད་ཤེས་ཀྱི་རྒྱུ་ཡིན་པའི་དབང་དུ་བྱས་
ནས་དེ་ལྟར་བཞག་པ་ཡིན་པས་སྐྱོན་མེད་དོ་བྱས་པ་ལ། འོ་ན། སོ་སོ་སྐྱེ་བོའི་
རྒྱུད་ཀྱི་ཤ་ཟ་འཇལ་བའི་བཅད་ཤེས་སྐྱེ་བ་དང༌། དེའི་རྒྱུད་ཀྱི་དེ་འཇལ་བའི་
ཚད་མ་འགག་པ་དུས་མཉམ་པར་ཐལ། དེའི་རྒྱུད་ཀྱི་ཤ་ཟ་འཇལ་བའི་བཅད་
ཤེས་དང་། དེའི་རྒྱུད་ཀྱི་ཤ་ཟ་འཇལ་བའི་ཚད་མ་གཉིས་དངོས་རྒྱུ་དངོས་
འབྲས་ཡིན་པའི་ཕྱིར། འདོད་བྱས་པ་ལ། ཤ་ཟ་འཇལ་བའི་བཅད་ཤེས་རང་
རྒྱུད་ལ་སྐྱེས་པའི་གང་ཟག་ཡིན་ན། ཤ་ཟ་འཇལ་བའི་ཚད་མ་རང་རྒྱུད་ལ་
འགག་པའི་དེ་ཡིན་དགོས་པར་ཐལ་ལོ་ཟེར་ན་མ་ཁྱབ། འདོད་ན། ཤ་ཟ་
བཅད་ཤེས་ཀྱི་ངེས་པའི་གང་ཟག་ཆོས་ཅན། དེར་ཐལ། དེའི་ཕྱིར། འདོད་མི་
ནུས་ཏེ། ཤ་ཟ་ཚད་མས་ངེས་པའི་གང་ཟག་ཡིན་པའི་ཕྱིར་ཟེར་ན། ཁོ་རང་ལ།
གཟུགས་འཛིན་མིག་ཤེས་ཀྱིས་དྲངས་ནས་སྐྱེས་པའི་གཟུགས་ངེས་པའི་ངེས་
ཤེས་རང་རྒྱུད་ལ་སྐྱེས་པའི་གང་ཟག་ཡིན་ན། གཟུགས་འཛིན་མིག་ཤེས་རང་
རྒྱུད་ལ་འགག་པའི་དེ་ཡིན་དགོས་པར་ཐལ། གཟུགས་འཛིན་མིག་ཤེས་རང་
རྒྱུད་ལ་འགག་པ་དང༌། དེའི་དྲངས་ནས་སྐྱེས་པའི་གཟུགས་ངེས་པའི་ངེས་
ཤེས་སྐྱེ་བ་གཉིས་དུས་མཉམ་ཡིན་( ༡༠༣ན) པའི་ཕྱིར། ཁྱབ་པ་ཁས། འདོད་ན།
དེས་དྲངས་ནས་སྐྱེས་པའི་གཟུགས་ངེས་པའི་ངེས་ཤེས་རྒྱུད་ལ་སྐྱེས་པའི་གང་

ཟག་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། གཟུགས་འཛིན་མིག་
ཤེས་རྒྱུད་ལ་ལྡན་པའི་གང་ཟག་ཡིན་པའི་ཕྱིར་རོ། །
༈ རྒྱུ་ཚོགས་པ་ལས་འབྲས་སྐྱེ་བར། །ཞེས་སོགས་ཀྱི་གཞུང་འདི་གང་ལས་
འཕྲོས་ན། དེ་ནི་རྣམ་གསུམ་ཉིད་ཅེས་པའི་སྐབས་སུ། རྟགས་ཡང་དག་དེ་ཕ་
འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པར་ཁས་
བླངས་པ་ལ། ཁོ་ན་རེ། ནས་ས་ཆུ་ལུད་དྲོད་གཤེར་ཚོགས་པ་ཚང་པའི་ཞིང་
ཆོས་ཅན། དེ་འདྲའི་དཔྱིད་དུས་ཀྱི་ཞིང་ཤར་མ་རང་འབྲས་ནས་མྱུག་འབྱུང་
རུང་དུ་སྒྲུབ་པའི་རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་འབྲས་རང་མ་
དམིགས་པའི་རྟགས་ཡང་དག་གསུམ་པོ་གང་རུང་མ་ཡིན་པའི་ཕྱིར། དེ་སྒྲུབ་
ཀྱི་འབྲས་རྟགས་ཡང་དག་མ་ཡིན་ཏེ། རང་འབྲས་ནས་མྱུག་འབྱུང་རུང་གི་
འབྲས་བུ་མ་ཡིན་པའི་ཕྱིར། དེ་སྒྲུབ་ཀྱི་རང་བཞིན་གྱི་རྟགས་ཡང་དག་མ་ཡིན་
ཏེ། རང་འབྲས་ནས་མྱུག་གི་རྒྱུ་ཡིན་པའི་ཕྱིར། དེ་སྒྲུབ་ཀྱི་མ་དམིགས་པའི་
རྟགས་ཡང་དག་མ་ཡིན་ཏེ། རང་འབྲས་ནས་མྱུག་འབྱུང་རུང་དེ་སྒྲུབ་པ་ཡིན་
པའི་ཕྱིར། ཞེ་ན། དེ་རང་འབྲས་ནས་མྱུག་གི་རྒྱུ་ཡིན་ཀྱང་། དེ་དེ་སྒྲུབ་ཀྱི་རང་
བཞིན་གྱི་རྟགས་ཡང་དག་ཡིན་ནོ། ཞེས་འཆད་པར་བྱེད་པ་ལ་གཞུང་འདི་
བྱུང་། ཡང་ཁོ་ན་རེ། ནས་ས་ཆུ་ལུད་དྲོད་གཤེར་( ༡༠༣༠)ཚོགས་པ་ཚང་བའི་
ཞིང་དེ་དེ་འདྲའི་དཔྱིད་དུས་ཀྱི་ཞིང་ཤར་མ་རང་འབྲས་ནས་མྱུག་སྐྱེ་ངེས་སུ་
སྒྲུབ་པའི་རྟགས་ཡང་དག་ཡིན་པར་ཐལ། དེ་དེ་འདྲའི་དཔྱིད་དུས་ཀྱི་ཞིང་
ཤར་མ་རང་འབྲས་ནས་མྱུག་འབྱུང་རུང་དུ་སྒྲུབ་པའི་རྟགས་ཡང་དག་ཡིན་
པའི་ཕྱིར་ཟེར་ན་མ་ཁྱབ་སྟེ། དེའི་རྟགས་ཀྱི་དེ་འདྲའི་དཔྱིད་དུས་ཀྱི་ཞིང་ཤར་
མ་རང་འབྲས་ནས་མྱུག་སྐྱེས་ངེས་སུ་སྒྲུབ་པའི་ཁྱབ་པ་འཁྲུལ་པའི་ཕྱིར། དེ་
ཡང་འཁྲུལ་བ་ཡིན་ཏེ། ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་དེ་
རང་འབྲས་ནས་མྱུག་སྐྱེ་བའི་ནུས་པ་གོང་ནས་གོང་དུ་འཕེལ་བར་བྱེད་པ་ལ་

འགལ་རྐྱེན་གྱི་གེགས་བྱེད་པ་དག་སྲིད་པའི་ཕྱིར། ཞེས་འཆད་པར་བྱེད་པ་ལ།
ཚོགས་པའི་འབྲས་བུ་ནུས་པ་རྣམས། ཞེས་སོགས་རྐང་པ་བཞི་བྱུང་། ཡང་ཁ་
ཅིག་ན་རེ། བུར་རོ་ད་ལྟ་བ་ཆོས་ཅན། ཁ་ནང་བུར་རྡོག་གི་སྟེང་དུ་བུར་
གཟུགས་ད་ལྟ་བ་ཡོད་པར་སྒྲུབ་པའི་རྟགས་ཡང་དག་མ་ཡིན་པར་ཐལ། ། དེ་
སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་མ་
ཡིན་པའི་ཕྱིར། དང་པོ་མ་ཡིན་ཏེ། བུར་གཟུགས་ད་ལྟ་བའི་འབྲས་བུ་མ་ཡིན་
པའི་ཕྱིར། གཉིས་པ་མ་ཡིན་ཏེ། བུར་གཟུགས་ད་ལྟ་བ་དང་རྫས་གཞན་ཡིན་
པའི་ཕྱིར། གསུམ་པ་མ་ཡིན་ཏེ། བུར་གཟུགས་ད་ལྟ་བ་ཡོད་པ་དེ་སྒྲུབ་པ་ཡིན་
པའི་ཕྱིར། རྩ་བར་འདོད་བྱས་པ་ལ། བུར་རོ་ད་ལྟ་བའི་རྟགས་ཀྱིས་ཁ་ནང་
བུར་རྡོག་གི་སྟེང་དུ་བུར་གཟུགས་ད་ལྟ་བ་ཡོད་པར་རྟོགས་པའི་རྗེས་དཔག་
( ༡ ༠ ༤ན)གི་རྟེན་དུ་གྱུར་པའི་རྟགས་ཡང་དག་མེད་པར་ཐལ་ལོ་ཟེར་ན། བུར་
རོ་ད་ལྟ་བ་དེ། བུར་རོ་ད་ལྟ་བའི་རྟགས་ཀྱིས་ཁ་ནང་བུར་རྡོག་གི་སྟེང་དུ་བུར་
གཟུགས་ད་ལྟ་བ་ཡོད་པར་སྒྲུབ་པའི་རྟགས་ཡང་དག་མིན་ཀྱང་དེའི་རྟགས་
ཀྱིས་ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་ཡོད་པར་རྟོགས་པའི་
རྗེས་དཔག་གི་རྟེན་དུ་གྱུར་པའི་རྟགས་ཡང་དག་ཡོད་དེ། དེ་འདྲའི་རྗེས་
དཔག་དེ་བུར་རོ་ད་ལྟ་བ་ཕྱི་མའི་རྟགས་ཀྱིས་ཁ་ནང་བུར་རྡོག་གི་སྟེང་དུ་བུ་
རམ་གྱི་རོ་སྔ་མ་ལ་བུར་གཟུགས་ད་ལྟ་བ་ཕྱི་མ་སྐྱེད་པའི་ནུས་པ་ཡོད་པར་
སྒྲུབ་པའི་རྒྱུ་ཆོས་རྗེས་དཔོག་གི་འབྲས་རྟགས་ཡང་དག་ལ་བརྟེན་ནས་སྐྱེས་
པའི་ཕྱིར། དཔེར་ན། དུ་བ་དུ་ལྡན་ལ་ལ་བུད་ཤིང་གི་འགྱུར་པ་ཡོད་པར་སྒྲུབ་
པའི་རྟགས་ཡང་དག་མིན་ཀྱང༌། དུ་བའི་རྟགས་ཀྱིས་དུ་ལྡན་ལ་ལ་བུད་ཤིང་
གི་འགྱུར་བ་ཡོད་པར་རྟོགས་པའི་རྗེས་དཔག་དེ། དུ་བའི་རྟགས་ཀྱིས་དུ་ལྡན་
ལ་ལ་མེ་ལ་བུད་ཤིང་གི་འགྱུར་བ་སྐྱེད་པའི་ནུས་པ་ཡོད་པར་སྒྲུབ་པའི་རྟགས་
ཡང་དག་ལ་བརྟེན་ནས་སྐྱེས་པའི་དཔེ་བཞིན་ནོ། །ཞེས་འཆད་པར་བྱེད་པ་ལ།

གཟུགས་ལ་སོགས་པ་རོས་རྟོགས་པ། །ཞེས་སོགས་རྐང་བ་གསུམ་བྱུང་། བུར་
རོ་ད་ལྟ་བའི་རྟགས་ལས་ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་
ཡོད་པར་རྟོགས་པའི་རྗེས་དཔག་དེ། བུར་རོ་ད་ལྟ་བ་ཕྱི་མའི་རྟགས་ལས་ཁ་
ནང་བུར་རྡོག་གི་སྟེང་དུ་བུཪ་ཪམ་( ༡་༤བ) གྱི་རོ་སྔ་མས་བུར་གཟུགས་ད་
ལྟར་བ་ཕྱི་མ་སྐྱེད་པའི་ནུས་པ་ཡོད་པར་སྒྲུབ་པའི་རྟགས་ཡང་དག་ལ་བརྟེན་
ནས་སྐྱེས་པ་ཡིན་ཏེ། བུར་རོ་ད་ལྟར་བ་ཕྱི་མ་དང་། བུར་གཟུགས་ད་ལྟར་བ་
ཕྱི་མ་གཉིས་དངོས་རྒྱུ་ཚོགས་པ་གཅིག་ལ་རག་ལས་ཀྱི་འབྲེལ་བ་གྲུབ་པའི་
ཕྱིར། ཞེས་སྟོན་པར་བྱེད་པ་ལ། ཚོགས་པ་གཅིག་ལ་རག་ལུས་པའི། །ཞེས་པ་
འདི་བྱུང༌། དེ་གཉིས་ལ་དངོས་རྒྱུ་ཚོགས་པ་གཅིག་ལ་རག་ལས་ཀྱི་འབྲེལ་བ་
གྲུབ་པ་ཡིན་ཏེ། བུར་རོ་སྔ་མ་དེ། བུར་རོ་ད་ལྟ་བའི་ཕྱི་མའི་དངོས་ཀྱི་ཉེར་
ལེན། བུར་གཟུགས་ད་ལྟ་བ་ཕྱི་མའི་དངོས་ཀྱི་ལྷན་ཅིག་བྱེད་རྐྱེན་ཡིན་པའི་
ཕྱིར་ཞེས་འཆད་པར་བྱེད་པ་ལ། ནུས་པ་འཇུག་པ་མེད་པར་ནི། །ཞེས་སོགས་
རྐང་པ་གཉིས་བྱུང་། བུར་རོ་ད་ལྟ་བའི་རྟགས་ཀྱིས་ཁང་ནང་བུར་རྡོག་གི་
སྟེང་དུ་བུར་གཟུགས་ད་ལྟ་བ་ཡོད་པར་རྟོགས་པའི་རྗེས་དཔག་དང་། བུར་རོ་
ད་ལྟར་བ་ཕྱི་མའི་རྟགས་ཀྱིས་ཁ་ནང་གི་བུར་རྡོག་གི་སྟེང་དུ་བུ་རམ་གྱི་རོ་སྔ་
མས་བུར་གཟུགས་ད་ལྟར་བ་ཕྱི་མ་སྐྱེད་པའི་ནུས་པ་ཡོད་པར་རྟོགས་པའི་
རྗེས་དཔག་གཉིས་ཀ་ཡོད་དོ་ཞེས་འཆད་པར་བྱེད་པ་ལ། དེ་ལྟར་འདས་དུས་
གཅིག་རྣམས་རྟོགས། །ཞེས་པ་འདི་བྱུང༌། དེ་ལྟར་ན་བུར་རོ་ད་ལྟ་བའི་རྟགས་
ལས་ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་ཡོད་པར་རྟོགས་པའི་
རྗེས་དཔག་དེ་བུར་རོ་ད་ལྟ་བ་ཕྱི་མའི་རྟགས་ལས་ཁ་ནང་གི་བུར་རྡོག་གི་
སྟེང་དུ་བུར་རམ་གྱི་རོ་སྔ་མས་བུར་གཟུགས་ད་ལྟར་བ་ཕྱི་མ་( ༡༠༥ན)སྐྱེད་
པའི་ནུས་པ་ཡོད་པར་སྒྲུབ་པའི་རྒྱུ་ཆོས་རྗེས་དཔག་གི་འབྲས་རྟགས་ཡང་
དག་ལ་བརྟེན་ནས་སྐྱེའོ་ཞེས་པའི་དོན་བསྡུ་འཆད་པར་བྱེད་པ་ལ། དེ་ནི་

འབྲས་བུའི་རྟགས་ལས་སྐྱེས། །ཞེས་པ་འདི་བྱུང༌། ངག་དོན་ནི། ནས་ས་ཆུ་
ལུད་དྲོད་གཤེར་ཚོགས་པ་ཚང་བའི་ཞིང་ཆོས་ཅན། དེ་འདྲའི་དཔྱིད་དུས་ཀྱི་
ཞིང་ཤར་མ་རང་འབྲས་ནས་མྱུག་འབྱུང་རུང་དུ་སྒྲུབ་པའི་རང་བཞིན་གྱི་
རྟགས་ཡང་དག་ཡིན་ཏེ། དེ་སྒྲུབ་ཀྱི་ཚུལ་གསུམ་གང་ཞིག །རང་འབྲས་ནས་
མྱུག་འབྱུང་རུང་དང་རང་བཞིན་གཅིག་ཡིན་པའི་ཕྱིར། བྱས་པ་ལ་ཁོ་ན་རེ།
ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་ཡིན་ན། རང་འབྲས་ནས་
མྱུག་འབྱུང་རུང་ཡིན་པས་ཁྱབ་པར་ཐལ། དེ་དེ་འདྲའི་དཔྱིད་དུས་ཀྱི་ཞིང་
ཤར་མ་རང་འབྲས་ནས་མྱུག་སྐྱེད་རུང་དུ་སྒྲུབ་པའི་རྟགས་ཡང་དག་ཡིན་
པའི་ཕྱིར། འདོད་བྱས་པ་ལ། རང་འབྲས་ནས་མྱུག་མེད་པའི་དེ་འདྲའི་ཞིང་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་འདྲའི་ཞིང་ཡོད་པའི་ཕྱིར་
ཏེ། ནས་མྱུག་མེད་པའི་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་
ཡོད་པའི་ཕྱིར། གཞན་ཡང་། རང་འབྲས་ནས་མྱུག་མེད་པའི་ནས་ས་ཆུ་ལུད་
དྲོད་གཤེར་ཚོགས་པ་ཚང་བའི་ཞིང་ཡོད་པར་ཐལ། ནས་ས་ཆུ་ལུད་དྲོད་
གཤེར་ཚོགས་པ་ཚང་བའི་ཞིང་ཡིན་ན། རང་འབྲས་ནས་མྱུག་ཡོད་པའི་ཞིང་
ཡིན་པས་མ་ཁྱབ་པའི་ཕྱིར་ཏེ། དེ་ཡིན་ན་རང་འབྲས་ནས་( ༡༠༥བ)མྱུག་སྐྱེ་
ངེས་ཡིན་པས་མ་ཁྱབ་པའི་ཕྱིར་ཏེ། མ་ངེས་པ་ནི་ཉིད་ཡིན་ཏེ། །ཞེས་གསུངས་
པའི་ཕྱིར། རྩ་བར་འདོད་བྱས་པ་ལ། རང་འབྲས་ནས་མྱུག་མེད་པའི་ནས་ས་
ཆུ་ལུད་དྲོད་གཤེར་ཚོགས་པ་ཚང་བའི་ཞིང་གི་འབྲས་བུར་གྱུར་པའི་ནས་
མྱུག་ཆོས་ཅན། ཡོད་པར་ཐལ། འབྱུང་རུང་ཡིན་པའི་ཕྱིར་ཟེར་ན་སྐྱོན་ཅན་
ཡིན་ཏེ། དེ་ལྟར་མ་ཡིན་ན། སེམས་ཅན་གྱི་རྒྱུད་ལ་རྣམ་མཁྱེན་ཆོས་ཅན། ཡོད་
པར་ཐལ། སྐྱེ་རུང་ཡིན་པའི་ཕྱིར། ཡང་ཁོ་ན་རེ། དེའི་འབྲས་བུར་གྱུར་
པའི་ནས་སྨྱུག་ཡོད་རུང་ཡིན་པར་ཐལ། དེ་སྐྱེ་རུང་ཡིན་པའི་ཕྱིར་ན་མ་ཁྱབ།
འདོད་ན། དེ་ཤེས་བྱར་རུང་བར་ཐལ་ལོ། འདོད་ན། བློའི་ཡུལ་དུ་བྱ་རུང་ཡིན་

པར་ཐལ་ལོ་ཟེར་ན། སེམས་ཅན་གྱི་རྒྱུད་ལ་རྣམ་མཁྱེན་ཡོད་རུང་ཡིན་པར་
ཐལ། དེའི་རྒྱུད་ལ་རྣམ་མཁྱེན་སྐྱེ་རུང་ཡིན་པའི་ཕྱིར། ཁྱབ་པ་ཁས། ཁོ་རང་གི་
ལུགས་ལ་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་དེ།དེ་འདྲའི་
དཔྱིད་དུས་ཀྱི་ཤིང་ཤར་མ་རང་ཉིད་ལས་རང་འབྲས་ནས་མྱུག་འབྱུང་རུང་
དུ་སྒྲུབ་པའི་རྟགས་ཡང་དག་ཡིན་ནོ་ཟེར་ན། འོ་ན། རང་འབྲས་ནས་མྱུག་
མེད་པའི་ནས་ས་ཆུ་ལུད་དྲོད་གཤེར་ཚོགས་པ་ཚང་པའི་ཞིང་ཆོས་ཅན། རང་
ཉིད་ལས་རང་འབྲས་ནས་མྱུག་འབྱུང་རུང་ཡིན་པར་ཐལ།ནས་ས་ཆུ་ལུད་
དྲོད་གཤེར་ཚོགས་པ་ཚང་བའི་ཞིང་ཡིན་པའི་ཕྱིར། འདོད་ན། རང་འབྲས་
ནས་མྱུག་འབྱུང་རུང་ཡིན་པར་ཐལ་ལོ། །འདོད་ན། དངོས། ( ༡༠༦ན) ཁ་ཅིག།
ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང། དེ་འདྲའི་དཔྱིད་དུས་ཀྱི་
ཞིང་ཤར་མ་རང་ཉིད་ལས་ནས་མྱུག་འབྱུང་རུང་དུ་སྒྲུབ་པའི་རྟགས་ཡང་
དག་ཡིན་ཟེར་ན། དེ་སྐོར་གྱི་རྗེས་ཁྱབ་རྣལ་མར་ངེས་པར་ཐལ། དམ་བཅའ་
འཐད་པའི་ཕྱིར། འདོད་མི་ནུས་ཏེ། ནས་མྱུག་དང་དུས་མཉམ་དུ་གྱུར་པའི་
ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་ཡོད་པའི་ཕྱིར། ནས་ས་ཆུ་
ལུད་དྲོད་གཤེར་ཚོགས་པ་ཚང་པའི་ཞིང་དེ། དེ་འདྲའི་དཔྱིད་དུས་ཀྱི་ཞིང་
ཤར་མ་སྐད་ཅིག་མ་དང་པོ་རང་འབྲས་ནས་མྱུག་འབྱུང་རུང་དུ་སྒྲུབ་པའི་
རྟགས་ཡང་དག་ཡིན་ཟེར་བ། དེ་ལ་སྐྱོན་འཕེན་པ་ཁ་ཅིག །དེ་སྐོར་གྱི་ཕྱི་རྒོལ་
ཡང་དག་ཆོས་ཅན། དེ་འདྲའི་དཔྱིད་དུས་ཀྱི་ཞིང་ཤར་མ་སྐད་ཅིག་མ་དང་པོ་
རང་འབྲས་ནས་མྱུག་འབྱུང་རུང་དུ་ཚད་མས་ངེས་པའི་གང་ཟག་ཡིན་པར་
ཐལ།དེ་རང་འབྲས་ནས་མྱུག་འབྱུང་རུང་གི་རྒྱུར་ཚད་མས་ངེས་པའི་གང་
ཟག་ཡིན་པའི་ཕྱིར། དེར་ཐལ། དེ་རྒྱུར་ཚད་མས་ངེས་པའི་གང་ཟག་ཡིན་པའི་
ཕྱིར་ཏེ། དེ་སྐད་ཅིག་མར་ཚད་མས་ངེས་པའི་གང་ཟག་ཡིན་པའི་ཕྱིར་ན་སྤྱིར་
ཁྱབ་པ་མི་འོང་། རྟགས་མ་གྲུབ་བྱས་པ་ལ། དེར་ཐལ། དེ་ཁོ་ཁོ་རང་དུ་ཚད་

མས་ངེས་པའང་གང་ཟག་ཡིན་པའི་ཕྱིར་ན་མ་ཁྱབ་སྟེ། འོ་ན། ཚུར་མཐོང་
གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་མ་དང་པོ་ཁོ་ཁོ་རང་དུ་
མངོན་སུམ་དུ་ཚད་མས་ངེས་པའི་གང་ཟག་ཡིན་ན། དེ་( ༡༠༦་) སྐད་ཅིག་
མར་མངོན་སུམ་དུ་ཚད་མས་ངེས་པའི་གང་ཟག་ཡིན་དགོས་པར་ཐལ། དེ་ཁོ་
ཁོ་རང་དུ་ཚད་མས་ངེས་པའི་གང་ཟག་ཡིན་ན། དེ་སྐད་ཅིག་མར་ཚད་མས་
ངེས་པའི་གང་ཟག་ཡིན་དགོས་པའི་ཕྱིར། རྟགས་ཁས། འདོད་ན། ཚུར་མཐོང་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་སྐད་ཅིག་མ་ཡིན་པ་དེ།
ཕྲ་བའི་མི་རྟག་པ་ཡིན་པའི་ཕྱིར་ཏེ། དེ་མི་རྟག་པ་ཡིན་པ། དེ་ཕྲ་བའི་མི་རྟག་
པ་ཡིན་པའི་ཕྱིར། ཁ་ཅིག །ནས་ས་ཆུ་ལུད་དྲོད་གཤེར་ཚོགས་པ་ཚང་བའི་
ཞིང་ཡིན་ན། རང་འབྲས་ནས་མྱུག་སྐྱེ་ངེས་ཡིན་པས་ཁྱབ་ཟེར་ན། ནས་ས་ཆུ་
ལུད་དྲོད་གཤེར་ཚོགས་པ་ཚང་བའི་ཞིང་གི་རྟགས་ཀྱིས། དེ་འདྲའི་དཔྱིད་
དུས་ཀྱི་ཞིང་ཤར་མ་རང་འབྲས་ནས་མྱུག་སྐྱེ་ངེས་སུ་སྒྲུབ་པའི་ཁྱབ་པ་རྣལ་
མར་ངེས་པར་ཐལ། དམ་བཅའ་འཐད་པའི་ཕྱིར། འདོད་ན། མ་ངེས་པ་ནི་
ཉིད་ཡིན་ཏེ། ཞེས་གསུངས་པ་མི་འཐད་པར་ཐལ་ལོ། །གཞན་ཡང་དེ་ཡིན་ན།
རང་འབྲས་ནས་མྱུག་སྐྱེ་ངེས་ཡིན་པས་མ་ཁྱབ་པར་ཐལ། དེ་རང་འབྲས་ནས་
མྱུག་སྐྱེ་ངེས་ཡིན་ལ། དེ་ཡིན་ན་རང་འབྲས་ནས་མྱུག་སྐྱེ་ངེས་ཡིན་པས་
ཁྱབ་པའི་ཁྱད་པར་འཐད་པའི་ཕྱིར་ཏེ། ཊིཀྐ་ལས། རྟགས་དང་རྩོད་གཞིར་
གང་བཟུང་བ་དེ་ནི་རང་འབྲས་ནས་མྱུག་སྐྱེ་ངེས་པ་ཡིན་ལ། དེ་ཡིན་ན་སྐྱེ་
ངེས་ཡིན་པས་ཁྱབ་པ་མ་ངེས་ཤིང་། རུང་བ་ཙམ་གྱི་ཁྱབ་པ་ངེས་སོ། ཞེས་
གསུངས་པའི་ཕྱིར། གཞན་ཡང་། དེ་ཡིན་ན། རང་འབྲས་ནས་མྱུག་སྐྱེ་ངེས་
ཡིན་པས་མ་ཁྱབ་པར་ཐལ། རང་འབྲས་( ༡༠ ༧ན) ནས་མྱུག་མི་སྐྱེ་བར་ངེས་
པའི་དེ་འདྲའི་ཞིང་ཡོད་པའི་ཕྱིར། སྐད་ཅིག་དང་པོ་ལ་ནས་ས་ཆུ་ལུད་དྲོད་
གཤེར་ཚོགས་པ་ཚང་། སྐད་ཅིག་གཉིས་པ་ལ། ས་བོན་བྱ་རོག་གིས་འདོན་

པར་ངེས་པའི་དེ་འདྲའི་ཞིང་ཡོད་པའི་ཕྱིར། བྱས་པ་ལ་ཁོ་ན་རེ། འོ་ན། དེ་
ཡིན་ན། རང་འབྲས་ནས་མྱུག་སྐྱེ་ངེས་ཡིན་པས་ཁྱབ་པར་ཐལ། དེ་ཡིན་ན།
རང་འབྲས་ནས་མྱུག་སྐྱེད་བྱེད་ཡིན་པའི་ཁྱབ་པའི་ཕྱིར་ཏེ། དེ་ཡིན་ན་རང་
འབྲས་ནས་མྱུག་རྟོགས་པའི་རྣམ་མཁྱེན་སྐྱེད་བྱེད་ཡིན་པས་ཁྱབ་པའི་ཕྱིར་
ཟེར་ན་མ་ཁྱབ། རྟགས་གྲུབ་སྟེ། དེ་ཡིན་ན། རང་འབྲས་རྣམ་མཁྱེན་སྐྱེད་བྱེད་
ཡིན་པས་ཁྱབ་པ་གང་ཞིག །ནས་མྱུག་ཡོད་པའི་གཞིར་རྣམ་མཁྱེན་དང་། ནས་
མྱུག་རྟོགས་པའི་རྣམ་མཁྱེན་གཉིས་ཡིན་ཁྱབ་མཉམ་ཡིན་པའི་ཕྱིར་ཟེར་ན།
ཁོ་རང་ལ། རྣམ་མཁྱེན་སྐད་ཅིག་དང་པོ་དེ་རང་གི་ཉེ་འབྲས་སུ་གྱུར་པའི་
ནས་མྱུག་སྐྱེད་བྱེད་ཡིན་པར་ཐལ། དེ་རང་གི་ཉེ་འབྲས་སུ་གྱུར་པའི་ནས་མྱུག་
རྟོགས་པའི་རྣམ་མཁྱེན་སྐྱེད་བྱེད་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
དེ་རང་གི་ཉེ་འབྲས་སུ་གྱུར་པའི་རྣམ་མཁྱེན་སྐད་ཅིག་གཉིས་པ་སྐྱེད་བྱེད་
ཡིན་པ་གང་ཞིག །རྣམ་མཁྱེན་སྐད་ཅིག་གཉིས་པ་དེ། ནས་མྱུག་རྟོགས་པའི་
རྣམ་མཁྱེན་ཡིན་པའི་ཕྱིར། རྩ་བར་འདོད་མི་ནུས་ཏེ། དེའི་ཉེ་འབྲས་སུ་གྱུར་
པའི་ནས་མྱུག་མེད་པའི་ཕྱིར། ཡང་ཁོ་ན་རེ། ནས་ས་ཆུ་ལུད་དྲོད་གཤེར་
ཚོགས་པ་ཚང་བའི་ཞིང་ཡིན་ན། ( ༡༠༧བ) རང་འབྲས་ནས་མྱུག་སྐྱེད་བྱེད་
ཡིན་པས་ཁྱབ་པར་ཐལ། དེ་ཡིན་ན། རང་འབྲས་ནས་མྱུག་སྐྱེད་རུང་ཡིན་པས་
ཁྱབ། རང་འབྲས་ནས་མྱུག་སྐྱེ་རུངཡིན་ན། རང་འབྲས་ནས་མྱུག་སྐྱེ་ངེས་ཡིན་
པས་ཁྱབ་པའི་ཕྱིར། ཕྱི་མ་མ་གྲུབ་བྱས་པ་ལ། དེར་ཐལ། སྐྱེ་རུང་ཡིན་ན། སྐྱེ་
ངེས་ཡིན་པས་ཁྱབ་པའི་ཕྱིར་ཟེར་ན་མ་ཁྱབ་ཏེ། འོ་ན། ཟླ་བ་ཞེས་པའི་
སྒྲས་བརྗོད་རུང་ཡིན་ན་ཟླ་བ་ཞེས་པའི་སྒྲས་བརྗོད་པས་ཁྱབ་པར་ཐལ། རང་
འབྲས་ནས་མྱུག་སྐྱེ་རུང་ཡིན་ན། རང་འབྲས་ནས་མྱུག་སྐྱེ་ངེས་ཡིན་པས་ཁྱབ་
པའི་ཕྱིར། འདོད་ན། བུམ་པ་ཆོས་ཅན། དེར་ཐལ་དེའི་ཕྱིར། ཁ་ཅིག །རང་
འབྲས་ནས་མྱུག་མི་སྐྱེ་བར་ངེས་པའི་ནས་ས་ཆུ་ལུད་དྲོད་གཤེར་ཚོགས་པ་

ཚང་བའི་ཞིང་ཡོད་མེད་ཐེ་ཚོམ་ཟའོ། ཞེ་ན། སྐད་ཅིག་དང་པོ་ལ། ནས་ས་ཆུ་
ལུད་དྲོད་གཤེར་ཚོགས་པ་ཚང་། སྐད་ཅིག་གཉིས་པ་ལ་ས་བོན་བྱ་རོག་གིས་
འདོན་པར་ངེས་པའི་དེ་འདྲའི་ཞིང་ཡོད་མེད་ཐེ་ཚོམ་ཟ་བར་ཐལ། དམ་
བཅའ་འཐད་པའི་ཕྱིར། འདོད་ན། སྐད་ཅིག་དང་པོ་ལ་དེ་ལྟར་ཚོགས་པ་
ཚང༌། སྐད་ཅིག་གཉིས་པ་ལ་ས་བོན་བྱ་རོག་གིས་འདོན་པར་ངེས། སྐད་ཅིག་
གསུམ་པ་ལ་ས་བོན་སྐྱར་མ་བཏབ་པའི་དེ་འདྲའི་ཞིང་ཡོད་མེད་ཐེ་ཚོམ་ཟ་
བར་ཐལ་ལོ། འདོད་མི་ནུས་ཏེ། དེ་འདྲའི་ཞིང་མེད་པར་ཁ་ཚོན་ཆོད་པའི་
ཕྱིར་ཏེ། སྐད་ཅིག་གསུམ་པ་ལ་རང་འབྲས་སྐྱེད་པའི་དངོས་པོ་མེད་པར་ཁ་
ཚོན་ཆོད་པའི་ཕྱིར་ཏེ། དངོས་པོ་ཡིན་ན་རང་གྲུབ་དུས་ཀྱི་སྐད་ཅིག་གཉིས་
པར་ཞིག་ངེས་( ༡༠༨ན) ཡིན་དགོས་པའི་ཕྱིར། གཞན་ཡང་། ནས་ས་ཆུ་ལུད་
དྲོད་གཤེར་ཚོགས་པ་ཚང་པའི་ཞིང་ཡིན་ན། རང་འབྲས་ནས་མྱུག་སྐྱེ་ངེས་
ཡིན་པས་ཁྱབ་མ་ཁྱབ་ཐེ་ཚོམ་ཟ་བར་ཐལ། དམ་བཅའ་འཐད་པའི་ཕྱིར།
འདོད་མི་ནུས་ཏེ། དེ་ཡིན་ན། རང་འབྲས་ནས་མྱུག་སྐྱེ་ངེས་ཡིན་པས་མ་ཁྱབ་
པར་ཁ་ཚོན་ཆོད་པའི་ཕྱིར་ཏེ། མ་ངེས་པ་ཉིད་ཡིན་ཏེ། ཞེས་གསུངས་པའི་
ཕྱིར། བྱས་པ་ལ་ཁོ་ན་རེ། · རང་འབྲས་ནས་མྱུག་མི་སྐྱེ་བར་ངེས་པའི་དེ་འདྲའི་
ཞིང་ཡོད་མེད་ཐེ་ཚོམ་ཟ་བར་ཐལ། ཊིཀྐ་ལས། ཆོས་ཅན་ཉིད་ལ་ཐེ་ཚོམ་ཟ་བ་
ཀུན་ནས་མཚུངས་སོ། །ཞེས་གསུངས་པའི་ཕྱིར་ན་མ་ཁྱབ། གཞན་ཡང་། ཁོ་ན་
རེ། ནས་མྱུག་མེད་པའི་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་
ཡོད་པར་ཐལ། རང་འབྲས་ནས་མྱུག་མི་སྐྱེ་བར་ངེས་པའི་ཞིང་ཡོད་པའི་ཕྱིར།
འདོད་ན། དེ་ཆོས་ཅན། ནས་མྱུག་མེད་པའི་ས་ཕྱོགས་ཡིན་པར་ཐལ། ནས་
མྱུག་མེད་པའི་ཞིང་ཡིན་པའི་ཕྱིར་ཟེར་ན་མ་ཁྱབ། འདོད་ན། ནས་མྱུག་མེད་
པར་ཐལ་ལོ། །འདོད་མི་ནུས་ཏེ། ནས་ཡོད་པ་གང་ཞིག །ནས་ཡིན་ན་རང་གི་
རྒྱུར་གྱུར་པའི་ནས་མྱུག་ལས་བྱུང་དགོས་པའི་ཕྱིར་རོ། །

༈ གང་ཞིག་མ་མཐོང་བ་ཙམ་གྱིས། །ཞེས་སོགས་རྐང་པ་བཞི་གང་ལས་
འཕྲོས་ན་རྒྱུ་ལ་ཞེས་པ་ནས། འབྲས་བུའི་རྟགས་ལས་སྐྱེས། ཞེས་པའི་བར་གྱིས།
དེ་ནི་རྣམ་གསུམ་ཉིད། ཅེས་པའི་གཞུང་རྒྱས་པར་བཤད་ནས། གཏན་ཚིགས་
ལྟར་སྣང་དེ་ལས་གཞན། །ཞེས་པའི་( ༡༠ ༨བ) གཞུང་རྒྱས་པར་འཆད་པར་
བྱེད་པ་ལ། རྒྱུ་མ་ཚོགས་པའི་ཞེས་པ་ནས། ལྷག་མ་དང་ལྡན་ནུས་མེད་ཕྱིར། །
ཞེས་པའི་བར་བྱུང་། རྒྱུ་མ་ཚོགས་པའི་ཞེས་སོགས་གང་ལས་འཕྲོས་ན། རྒྱུ་
ཚོགས་པ་ལས་འབྲས་སྐྱེ་བ། །ཞེས་སོགས་ཀྱི་སྐབས་སུ། ནས་ས་ཆུ་ལུད་དྲོང་
གཤེར་ཚོགས་པ་ཚང་བའི་ཞིང་དེ། དེ་འདྲའི་དཔྱིད་དུས་ཀྱི་ཞིང་ཤར་མ་རང་
འབྲས་ནས་མྱུག་འབྱུང་རུང་དུ་སྒྲུབ་པའི་རྟགས་ཡང་དག་ཏུ་བསྟན་པ་ལ།  ོ་
ན། ཆུ་ལུད་དྲོད་གཤེར་དང་བྲལ་བའི་ནས་རྡོག་སྐམ་རིལ་བ་དེ། དེ་འདྲའི་
ནས་རྡོག་འགའ་ཞིག་རང་འབྲས་ནས་མྱུག་སྐྱེ་ངེས་སུ་སྒྲུབ་པའི་རྟགས་ཡང་
དག་ཡིན་པར་ཐལ། ་ནས་ས་ཆུ་ལུད་དྲོད་གཤེར་ཚོགས་པ་ཚང་བའི་ཞིང་ངེ༌།
དེ་འདྲའི་དཔྱིད་དུས་ཀྱི་ཞིང་ཤར་མ་རང་འབྲས་ནས་མྱུག་འབྱུང་རུང་དུ་
སྒྲུབ་པའི་རྟགས་ཡང་དག་ཡིན་པའི་ཕྱིར་ཟེར་ན། ཆུ་ལུད་དྲོད་གཤེར་དང་
བྲལ་བའི་ནས་རྡོག་སྐམ་རིལ་བ་དེ། དེ་འདྲའི་ནས་རྡོག་སྐམ་རིལ་བ་འགའ་
ཞིག་རང་འབྲས་ནས་མྱུག་སྐྱེ་ངེས་སུ་སྒྲུབ་པའི་རྟགས་ཡང་དག་མ་ཡིན་ཏེ།
དེའི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་པའི་ཕྱིར། དཔེར་ན། ལུས་རྒྱས་པའི་
སྐྱེས་བུའི་རྟགས་ལས། ལུས་རྒྱས་པའི་ལྷས་སྦྱིན་ཆགས་བཅས་སུ་སྒྲུབ་པའི་
ཁྱབ་པ་འཁྲུལ་བ་བཞིན་ནོ། །ཞེས་འཆད་པར་བྱེད་པ་ལ། རྒྱུ་མ་ཚོགས་པའི་
འབྲས་བུ་ནི། །ཞེས་སོགས་རྐང་པ་བཞི་བྱུང་། ཡང་། རང་རེས་རྒྱུ་ལ་ཞེས་པའི་
སྐབས་སུ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཏུ་ཁས་( ༡༠༩ན) བླངས་པ་ལ། འོ་ན་དུ་བ་དུ་ལྡན་ལ་ལ་རྩྭ་དང་སོག་མའི་མེ་
ཡོད་པར་སྒྲུབ་པའི་འབྲས་རྟགས་ཡང་དག་ཡིན་པར་ཐལ། དུ་བ་དུ་ལྡན་ལ་ལ་

མེ་ཡོད་པར་སྒྲུབ་པའི་འབྲས་རྟགས་ཡང་དག་ཡིན་པའི་ཕྱིར་ཟེར་ན། དུ་བ་དུ་
ལྡན་ལ་ལ་རྩྭ་དང་སོག་མའི་མེ་ཡོད་པར་སྒྲུབ་པའི་འབྲས་རྟགས་ཡང་དག་མ་
ཡིན་ཏེ། དེའི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་བའི་ཕྱིར། དཔེར་ན་ཆགས་
བྲལ་བསྐལ་དོན་སོང་བའི་གང་ཟག་གི་ངོར། ངག་སྨྲ་བའི་རྟགས་ལས་ངག་སྨྲ་
བའི་ལྷས་སྦྱིན་ཆགས་བཅས་སུ་སྒྲུབ་པའི་ཁྱབ་པ་འཁྲུལ་པ་བཞིན་ནོ།།ཞེས་
དཔེ་དང་བཅས་ཏེ་འཆད་པར་བྱེད་པ་ལ། མི་མཐུན་ཕྱོགས་ལ་མ་མཐོང་བ།
ཞེས་སོགས་རྐང་པ་བཞི་བྱུང༌། རང་རེས་དེ་ལྟར་བྱས་པ་ལ་ཁོ་ན་རེ། ཆགས་
བྲལ་བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བ་དེ་ངག་སྨྲ་བའི་
སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་ལྡོག་ཁྱབ་ཡིན་ཏེ། དེ་སྒྲུབ་ཀྱི་ཕྱི་
རྒོལ་འགའ་ཞིག་གིས་དེ་སྒྲུབ་ཀྱི་མི་མཐུན་ཕྱོགས་ལ་མ་མཐོང་ཙམ་ཡིན་པའི་
ཕྱིར་ཟེར་ན། དེ་ལྟར་ཡིན་ཀྱང་། དེ་སྒྲུབ་ཀྱི་མི་མཐུན་ཕྱོགས་ལ་ཡོད་པའི་ཕྱིར།
དཔེར་ན། ཚོས་པའི་འབྲས་དང་སྣོད་གཅིག་ཏུ་ཚུད་པར་མཚུངས་པའི་རྟགས་
ཀྱིས་ཚོས་པའི་འབྲས་དང་སྣོད་གཅིག་ཏུ་ཚུད་པར་མཚུངས་པའི་ཚོས་པའི་
འཕྲུ་འབྲས་ལྷག་མ་རྣམས་ཚོས་པར་སྒྲུབ་པའི་ཁྱབ་པ་འཁྲུལ་བའི་ཕྱིར། ཞེས་
དཔེ་དང་བཅས་ཏེ་འཆད་པར་བྱེད་པ་ལ། མི་མཐུན་( ༡་༩བ) ཕྱོགས་ལ་མ་
མཐོང་བ། །ཞེས་སོགས་རྐང་པ་བཞི་བྱུང་། རང་རེས། ཚིག་ལས་ཆགས་ཅན་ལ་
སོགས་བཞིན། །ཞེས་པའི་སྐབས་སུ། ཆགས་བྲལ་བསྐལ་དོན་དུ་སོང་བའི་གང་
ཟག་གི་ངོར། ངག་སྨྲ་བ་དེ། ངག་སྨྲ་བའི་ལྷ་སྦྱིན་ཆགས་བཅས་སུ་སྒྲུབ་པའི་
ལྷག་ལྡན་གྱི་གཏན་ཚིགས་སུ་བསྟན་པ་ལ། དེ་ལྟར་ཡིན་ན། དེ་དེ་སྒྲུབ་ཀྱི་ལྷག་
ལྡན་གྱི་གཏན་ཚིགས་ཡིན་པའི་རྒྱུ་མཚན་གང༌། མ་ངེས་པའི་གཏན་ཚིགས་ཀྱི་
རྣམ་བཞག་དེ་ཇི་ལྟར་ཞེ་ན། དེ་འཆད་པར་བྱེད་པ་ལ། གང་ཞིག་མ་མཐོང་བ་
ཙམ་གྱིས། །ཞེས་སོགས་རྐང་པ་བཞི་བྱུང༌། འདིའི་སྐབས་སུ། མཐའ་དཔྱད་པ་
ལ། ཁ་ཅིག །དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ལྟར་སྣང་གང་ཞིག །

དེ་སྒྲུབ་ཀྱི་རྗེས་ཁྱབ་རྣལ་མར་ཡང་མ་ངེས། ཕྱིན་ཅི་ལོག་ཏུ་ཡང་མ་ངེས་པ་དེ།
དེ་སྒྲུབ་ཀྱི་མ་ངེས་པའི་གཏན་ཚིགས་ཀྱི་མཚན་ཉིད་ཟེར་ན། སྒྲ་མ་ཡིན་པ་
ལས་ལོག་པ་ཆོས་ཅན། སྒྲ་མི་རྟག་པར་སྒྲུབ་པའི་རྗེས་ཁྱབ་རྣལ་མར་མ་ངེས་
པར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་སྒྲུབ་ཀྱི་ཐུན་མོང་མ་ཡིན་
པའི་མ་ངེས་པའི་གཏན་ཚིགས་ཡིན་པའི་ཕྱིར། འདོད་མི་ནུས་ཏེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་རྣལ་མར་ངེས་པའི་ཕྱིར། བྱས་པ་ལ་
ཁོ་ན་རེ། འོ་ན། སྒྲ་མ་ཡིན་པ་མ་ཡིན་པ་དེ། སྒྲ་མི་རྟག་པར་སྒྲུབ་པའི་ཕྱོགས་
ཆོས་ཡིན་པར་ཐལ། སྒྲ་མ་ཡིན་པ་ལས་ལོག་པ་དེ་དེ་སྒྲུབ་ཀྱི་ཕྱོགས་ཆོས་ཡིན་
པའི་ཕྱིར། འདོད་ན། སྒྲ་དེ་དེ་ཡིན་པར་ཐལ། འདོད་པའི་ཕྱིར། ཁྱབ་སྟེ། ཊིཀྐ་
ལས། ( ༡༡༠ན)སྒྲ་མ་ཡིན་པ་མ་ཡིན་པ་རྟགས་སུ་བཀོད་པ་ནི། སྒྲ་ཉིད་རྟགས་
སུ་བཀོད་པ་དང་ཁྱད་པར་མེད་དོ་ཞེས་གསུངས་པའི་ཕྱིར་ཟེར་ན་མ་ཁྱབ། ཁ་
ཅིག །དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ལྟར་སྣང་གང་ཞིག །རང་
ཉིད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་རྣལ་མར་ཡང་མ་ངེས། ཕྱིན་ཅི་ལོག་ཏུ་
ཡང་མ་ངེས་པ་དེ། དེ་སྒྲུབ་ཀྱི་མ་ངེས་པའི་གཏན་ཚིགས་ཀྱི་མཚན་ཉིད་ཟེར་
ན། སྒྲ་མ་ཡིན་པ་ལས་ལོག་པ་ཆོས་ཅན། རང་ཉིད་ཀྱི་རྟགས་ཀྱིས་སྒྲ་མི་རྟག་
པར་སྒྲུབ་པའི་ཁྱབ་པ་རྣལ་མར་མ་ངེས་པར་ཐལ། མཚོན་བྱ་དེའི་ཕྱིར། འདོང་
མི་ནུས་ཏེ། དེ་ཡིན་ན་མི་རྟག་པ་ཡིན་པས་ཁྱབ་པ་རྣལ་མར་ངེས་པའི་ཕྱིར། ཁ་
ཅིག །དེ་སྒྲུབ་ཀྱི་ཕྱོགས་ཆོས་ཅན་གྱི་གཏན་ཚིགས་ལྟར་སྣང་གང་ཞིག །རང་
ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་
ཡང་མ་ངེས། རྣལ་མར་ཡང་མ་ངེས་པ་དེ། དེ་སྒྲུབ་ཀྱི་མ་ངེས་པའི་གཏན་
ཚིགས་ཀྱི་མཚན་ཉིད་ཡིན་ཟེར་ན། བྱས་པ་ཆོས་ཅན། སྒྲ་རྟག་པར་སྒྲུབ་པའི་
མཚོན་བྱ་དེར་ཐལ། མཚན་ཉིད་དེའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་འགལ་
རྟགས་ཡིན་པའི་ཕྱིར། ཕྱི་མ་གྲུབ་སྟེ། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་རྗེས་

སུ་འགྲོ་ལྡོག་གི་ཁྱབ་པ་ཕྱིན་ཅི་ལོག་ཏུ་མ་ངེས་པ་གང་ཞིག །རྣལ་མར་མ་ངེས་
པའི་ཕྱིར། དང་པོ་མ་གྲུབ་ན། དེ་ཆོས་ཅན། རང་ཉིད་ཀྱི་རྟགས་ཀྱིས་དེ་སྒྲུབ་
ཀྱི་ལྡོག་ཁྱབ་ཕྱིན་ཅི་ལོག་ཏུ་ངེས་པར་ཐལ། མ་གྲུབ་( ༡༡༠བ)པ་དེའི་ཕྱིར།
འདོད་ན། རི་བོང་གི་རྭ་ཆོས་ཅན། བྱས་པ་ཡིན་པར་ཐལ། རྟག་པ་མ་ཡིན་
པའི་ཕྱིར། བྱས་པ་ལ་ཁོ་ན་རེ། བྱས་རྟགས་ཀྱིས་སྒྲ་རྟག་པར་སྒྲུབ་པའི་ལྡོག་
ཁྱབ་ཕྱིན་ཅི་ལོག་ཏུ་ངེས་པར་ཁས་བླངས་པས། མི་རྟག་པ་ཡིན་ན་བྱས་པ་མ་
ཡིན་པས་ཁྱབ་པ་ཕྱིན་ཅི་ལོག་ཏུ་ངེས་པར་ཁས་བླངས་པར་སོང་བ་ཡིན་ཏེ།
མི་རྟག་པ་དེ་སྐོར་གྱི་དགག་བྱའི་ཆོས་སུ་གཟུང་བྱ་ཡིན་པའི་ཕྱིར་ན་མ་ཁྱབ་
སྟེ། འོ་ན་ཁོ་རང་ལ་རྩོལ་བྱུང་གི་རྟགས་ཀྱིས་དུང་སྒྲ་རྟག་པར་སྒྲུབ་པའི་ལྡོག་
ཁྱབ་ཕྱིན་ཅི་ལོག་ཏུ་ངེས་པར་ཁས་བླངས་པས། མི་རྟག་པ་ཡིན་ན། རྩོལ་བྱུང་
མ་ཡིན་པས་ཁྱབ་པ་ཕྱིན་ཅི་ལོག་ཏུ་ངེས་པར་ཁས་བླངས་པར་སོང་བ་ཡིན་
པར་ཐལ།མི་རྟག་པ་དེ་དེ་སྒྲུབ་ཀྱི་དགག་བྱའི་ཆོས་སུ་གཟུང་བྱ་ཡིན་པའི་
ཕྱིར། ཁྱབ་པ་ཁས། འདོད་ན། དེ་འདྲའི་ཁྱབ་པ་ཕྱིན་ཅི་ལོག་ཏུ་ངེས་པར་
ཐལ། འདོད་པ་གང་ཞིག །དེ་སྐོར་གྱི་ལྡོག་ཁྱབ་ཕྱིན་ཅི་ལོག་ཏུ་ངེས་པའི་ཕྱིར།
རྟགས་དང་པོ་དངོས། ཕྱི་མ་མ་གྲུབ་ན་འགལ། འདོད་ན། རྩོལ་མ་བྱུང་གི་བྲག་
རི་ཆོས་ཅན། རྩོལ་བྱུང་ཡིན་པར་ཐལ། མི་རྟག་པ་ཡིན་པའི་ཕྱིར། འཁོར་
གསུམ། དེ་ལྟར་བྱས་པ་ལ་ཁོ་ན་རེ། རྩོལ་བྱུང་གི་རྟགས་ཀྱིས་དུང་སྒྲ་རྟག་པར་
སྒྲུབ་པའི་ལྡོག་ཁྱབ་ཕྱི་ཅི་ལོག་ཏུ་ངེས་པར་ཐལ། དེ་སྐོར་གྱི་ལྡོག་ཁྱབ་གྲུབ་
པར་འཛིན་པའི་རྟོག་པ་དེ། རང་ཡུལ་ལ་ཕྱིན་ཅི་ལོག་ཏུ་ཞུགས་པའི་བློ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། དེ་ལོག་ཤེས་ཡིན་པའི་ཕྱིར་ཟེར་ན། ཁོ་
རང་ལ། སྒྲ་ཆོས་ཅན། རྟག་སྟེ། ( ༡༡༡ན) བྱས་པའི་ཕྱིར་ཞེས་པའི་རྟགས་སྦྱོར་
གྱི་ཤུགས་ཁྱབ་ཕྱིན་ཅི་ལོག་ཏུ་ངེས་པར་ཐལ། བྱས་པའི་རྟགས་ཀྱིས་སྒྲ་རྟག་
པར་སྒྲུབ་པའི་ལྡོག་ཁྱབ་ཕྱིན་ཅི་ལོག་ཏུ་ངེས་པའི་ཕྱིར། འདོད་ན། སྒྲ་ཆོས་

ཅན་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་གྱི་
ཤུགས་ཁྱབ་ཕྱིན་ཅི་ལོག་ཏུ་ངེས་པར་ཐལ་ལོ། །འདོད་ན། རྟག་པ་མ་ཡིན་ན།
བྱས་པ་མ་ཡིན་པས་ཁྱབ་པ་ཕྱིན་ཅི་ལོག་ཏུ་ངེས་པར་ཐལ།འདོད་པ་གང་
ཞིག །དེ་དེ་འདྲའི་ཐལ་འགྱུར་གྱི་ཤུགས་ཁྱབ་ཡིན་པའི་ཕྱིར། ཁ་ཅིག །རང་
ཉིད་ཀྱི་རྟགས་ཀྱིས་སྒྲ་རྟག་པར་སྒྲུབ་པའི་རྗེས་ཁྱབ་རྣལ་མར་ཡང་མ་ངེས།
ཕྱིན་མི་ལོག་ཏུ་མ་ངེས་པ་ཡང་ཡིན།སྒྲ་རྟག་པར་སྒྲུབ་པའི་ཕྱོགས་ཆོས་ཀྱང་
ཡིན་པའི་གཞི་མཐུན་པ་དེ། སྒྲ་རྟག་པར་སྒྲུབ་པའི་མ་ངེས་པའི་གཏན་ཚིགས་
ཀྱི་མཚན་ཉིད་ཡིན་ཟེར་ན། དེ་འདྲའི་གཞི་མཐུན་པ་ཆོས་ཅན། བྱས་པ་ཁྱོད་
མ་ཡིན་པར་ཐལ། བྱས་པ་སྒྲ་རྟག་པར་སྒྲུབ་པའི་མཚོན་བྱ་དེ་མ་ཡིན་པ་གང་
ཞིག །ཁྱོད་དེའི་མཚན་ཉིད་ཡིན་པའི་ཕྱིར། འདོད་མི་ནུས་ཏེ བྱས་པ་དེ་སྒྲུབ་
ཀྱི་ཕྱོགས་ཆོས་གང་ཞིག །གཅིག་ཤོས་དེ་ཡིན་པའི་ཕྱིར། ཕྱི་མ་གྲུབ་སྟེ། བྱས་པ་
རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཕྱིན་ཅི་ལོག་ཏུ་མ་
ངེས་པ་གང་ཞིག །བྱས་པ་རང་ཉིད་ཀྱི་སྒྲ་རྟག་པར་སྒྲུབ་པའི་རྗེས་ཁྱབ་རྣལ་
མར་མ་ངེས་པའི་ཕྱིར། ། དང་པོ་མ་གྲུབ་ན། གང་ཟག་བདག་མེད་ཆོས་ཅན།
( ༡ ༡ ༡་) རྟག་པ་མ་ཡིན་པར་ཐལ། བྱས་པ་རང་ཉིད་ཡིན་པའི་ཕྱིར། མི་རྟག་
པ་ཆོས་ཅན། རྟག་པ་ཡིན་པར་ཐལ། བྱས་པ་རང་ཉིད་ཡིན་པའི་ཕྱིར། ཁ་ཅིག །
སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་
ཡིན་ན།རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས།
རང་ཉིད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་མ་མཐོང་བས་ཁྱབ་
བོ་ཟེར་ན། སྒྲ་མ་ཡིན་པ་ལས་ལོག་པ་ཆོས་ཅན། དེར་ཐལ། དེའི་ཕྱིར། འདོད་
མི་ནུས་ཏེ། དེས་དེ་སྒྲ་མི་རྟག་པ་ལ་ཡོད་པར་ཚད་མས་མཐོང་བའི་ཕྱིར་ཏེ།
དེའི་རྒྱུད་ཀྱི་སྒྲ་འཛིན་མངོན་སུམ་དེས་སྒྲ་མི་རྟག་པ་ལ་ཡོད་པར་ཚད་མས་
མཐོང་བའི་ཕྱིར་ཏེ། དེས་སྒྲ་མི་རྟག་པ་མཐོང་བའི་ཕྱིར་ཏེ། དེ་སྒྲ་མི་རྟག་པ་ལ་

སྒྲུབ་འཇུག་ཡིན་པའི་ཕྱིར་ཏེ། དེ་སྒྲ་ལ་སྒྲུབ་འཇུག་ཡིན་པའི་ཕྱིར། ཁ་ཅིག །སྒྲ་
མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་
ན། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། རང་
ཉིད་དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གང་རུང་ལ་ཡོད་པར་ཚད་
མས་མ་ངེས་པས་ཁྱབ་ཟེར་ན། སྒྲ་མ་ཡིན་པ་ལས་ལོག་པ་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་དེས། སྒྲ་མ་ཡིན་པ་ལས་ལོག་པ། རྟག་མི་རྟག་གང་རུང་དུ་ཚད་མས་ངེས་
པའི་ཕྱིར་ཏེ། དེས་སྒྲ་མ་ཡིན་པ་ལས་ལོག་པ་ཚད་མས་ངེས་པ་གང་ཞིག །དེས་
རྟག་མི་རྟག་( ༡ ༡༢ན) གཉིས་གང་ཡང་མ་ཡིན་པའི་ཆོས་ཚད་མས་ཁེགས་པའི་
ཕྱིར། ཕྱི་མ་གྲུབ་སྟེ། དེས་རྟག་མི་རྟག་གཉིས་དངོས་འགལ་དུ་ཚད་མས་ངེས་
པའི་ཕྱིར། ཁ་ཅིག །མཉན་བྱ་དེ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་
ཡོད་པ་ལྟར་དུ། ཚད་མས་མ་མཐོང་བའི་མ་ངེས་པའི་གཏན་ཚིགས་དང་། སྒྲ་
རྟག་པར་སྒྲུབ་པའི་མི་མཐུན་ཕྱོགས་ལ་ཡོད་ཀྱང་ཡོད་པ་ལྟར་དུ་ཚད་མས་མ་
མཐོང་བའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་ཟེར་ན།
དང་པོ་མི་འཐད་པར་ཐལ། མཉན་བྱ་དེ་དེ་སྒྲུབ་ཀྱི་མཐུན་ཕྱོགས་ལ་ཡོད་ཀྱང་
ཡོད་པ་ལྟར་དུ་ཚད་མས་མཐོང་བའི་ཕྱོགས་ཆོས་ཡིན་པའི་ཕྱིར་ཏེ། དེ་དེ་སྒྲུབ་
ཀྱི་མཐུན་ཕྱོགས་ལ་ཡོད་ཀྱང་ཡོད་པ་ལྟར་དུ་རྣམ་མཁྱེན་གྱིས་མཐོང་བའི་
ཕྱོགས་ཆོས་ཡིན་པའི་ཕྱིར་ཏེ། དེ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་རྣམ་
མཁྱེན་གྱིས་མཐོང་བའི་སྒོ་ནས་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། དམ་
བཅའ་ཕྱི་མ་མི་འཐད་པར་ཐལ། མཉན་བྱ་དེ་སྒྲ་རྟག་པར་སྒྲུབ་པའི་མི་མཐུན་
ཕྱོགས་ལ་ཡོད་ཀྱང་ཡོད་པ་ལྟར་དུ་རྣམ་མཁྱེན་གྱིས་མཐོང་བའི་ཕྱོགས་ཆོས་
ཡིན་པའི་ཕྱིར། ཁ་ཅིག །སྒྲ་མི་རྟག་པར་སྒྲུབ་པའི་དངོས་ཀྱི་མ་ངེས་པའི་
གཏན་ཚིགས་ཡིན་ན། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་

ཟག་གིས་རང་ཉིད་དེ་སྒྲུབ་ཀྱི་མཐུན་ཕྱོགས་དང་མི་མཐུན་ཕྱོགས་གཉིས་ཀ་
ལ་ཡོད་པར་ཚད་མས་ངེས་པས་ཁྱབ་( ༡༡༢༠) ཟེར་ན་གཞལ་བྱ་ཆོས་ཅན།
དེར་ཐལ། དེའི་ཕྱིར། འདོད་ན། གཞལ་བྱ་དེ་སྒྲུབ་ལ་ཕྱོགས་ཆོས་ཅན་དུ་སོང་
བའི་གང་ཟག་དེས། གཞལ་བྱ་རྟག་མི་རྟག་གཉིས་ཀ་ལ་ཡོད་པར་ཚད་མས་
ངེས་པར་ཐལ་ལོ། །འདོད་ན། གཞལ་བྱ་རྟག་མི་རྟག་གཉིས་ཀ་ལ་ཡོད་པར་
ཐལ་ལོ། །འདོད་མི་ནུས་ཏེ། གཞལ་བྱ་སྒྲ་རྟག་མི་རྟག་གཉིས་ཀ་མ་ཡིན་པར་
སྒྲུབ་པའི་མཐུན་ཕྱོགས་ཁོ་ན་ལ་ཡོད་པའི་ཕྱིར་ཏེ། དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། བྱས་པ་ལ་ཁོ་ན་རེ། གཞལ་བྱ་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་དེས། གཞལ་བྱ་དེ་སྒྲུབ་ཀྱི་མཐུན་ཕྱོགས་དང་མི་མཐུན་
ཕྱོགས་གཉིས་ཀ་ལ་ཡོད་པར་ཚད་མས་ངེས་པར་ཐལ། དེས་གཞལ་བྱ་དེ་སྒྲུབ་
ཀྱི་མཐུན་ཕྱོགས་ལ་ཡང་ཡོད་པར་ཚད་མས་ངེས།མི་མཐུན་ཕྱོགས་ལ་ཡང་
ཡོད་པར་ཚད་མས་ངེས་པའི་ཕྱིར་ན་མ་ཁྱབ། གཞན་ཡང་། གཞལ་བྱ་རྟག་མི་
ས་ཀ་ལ་ཡོད་པར་ཐལ། བ་ལང་མ་ཡིན་པ་ལས་ལོག་པ་དེ། བ་ལང་
སེར་སྐྱ་དང་བ་ལང་ཁྲ་བོ་གཉིས་ཀ་ལ་ཡོད་པའི་ཕྱིར་ཏེ། དེ་འབྲས་ཡིན་མིན་
ལས་ཟློག་པ། །གཉིས་ཀ་ལ་ཡང་ཡོད་པ་ཡིན། །ཞེས་གསུངས་པའི་ཕྱིར་ན་མ་
ཁྱབ། བ་ལང་མ་ཡིན་པ་ལས་ལོག་པ་དེ། བ་ལང་སེར་སྐྱ་ལ་ཡང་ཡོད། བ་ལང་
ཁྲ་བོ་ལ་ཡང་ཡོད་པ་དེ། ལུང་དེའི་དོན་ཡིན་ནོ། །གཞན་ཡང་། གཞལ་བྱ་རྟག་
མི་རྟག་གཉིས་ཀ་ལ་ཡོད་པར་ཐལ། རྟག་མི་རྟག་གཉིས་ཀ་ལ་ཐུན་མོང་དུ་
ཡོད་པའི་ཆོས་ཡོད་པའི་ཕྱིར་ཏེ། རྟག་མི་རྟག་གཉིས་ཀའི་ཐུན་མོང་བའི་ཆོས་
ཡོད་པའི་ཕྱིར། ( ༡༡༣ན) ཁ་ཅིག །འདིར་མ་ཁྱབ་ཟེར། རྟགས་མ་གྲུབ་བྱས་པ་
ལ། དེར་ཐལ། ཕྱི་ནང་ཐུན་མོང་བའི་ཆོས་ཡོད་པའི་ཕྱིར་ཟེར་ན་མ་ཁྱབ།
རྟགས་གྲུབ་སྟེ། ཕྱི་ནང་ཐུན་མོང་བའི་བསྟན་བཅོས་ཡོད་པའི་ཕྱིར་ཏེ། སྙན་
ངག་མིང་གི་མངོན་བརྗོད་དེ་དེ་ཡིན་པའི་ཕྱིར། ཁ་ཅིག །གོང་དུ་མ་ཁྱབ་ཟེར་

བ་དེ་ལ་རྟག་པའི་ཆོས་དང་མི་རྟག་པའི་ཆོས་ཀྱི་གཞི་མཐུན་ཡོད་པར་ཐལ།
རྟག་མི་རྟག་གཉིས་ཀའི་ཐུན་མོང་བའི་ཆོས་ཡོད་པའི་ཕྱིར། འདོད་ན། དོན་
བྱེད་ནུས་པའི་ཆོས་དང་དོན་བྱེད་མི་ནུས་པའི་ཆོས་ཀྱི་གཞི་མཐུན་ཡོད་པར་
ཐལ་ལོ། །འདོད་མི་ནུས་ཏེ། དོན་བྱེད་ནུས་པའི་ཆོས་ཡིན་ན། དོན་བྱེད་ནུས་
པ་ཡིན་པས་ཁྱབ། གཅིག་ཤོས་ཡིན་ན་དོན་བྱེད་མི་ནུས་པ་ཡིན་དགོས་པའི་
ཕྱིར། ཁ་ཅིག །དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་ན། རང་ཉིད་ཀྱི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་རྣལ་མར་མ་ངེས་པས་ཁྱབ་ཟེར་བ་དང་།
སྐད་ཅིག་མ་དེ་ཚད་མས་དམིགས་པའི་རྟགས་ཀྱིས་སྒྲ་ཡོད་པར་རྟོགས་པའི་
རྗེས་དཔག་མི་རྟག་པར་སྒྲུབ་པའི་རྟགས་ཡང་དག་ཡིན་ཟེར་བ་ནང་འགལ་
ཏེ། འོ་ན། ཚད་མས་དམིགས་པ་ཆོས་ཅན། རང་ཉིད་ཀྱི་རྟགས་ཀྱིས་སྒྲ་ཡོད་
པར་རྟོགས་པའི་རྗེས་དཔག་མི་རྟག་པར་སྒྲུབ་པའི་རྗེས་ཁྱབ་རྣལ་མར་མ་
ངེས་པར་ཐལ། དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར་ཏེ། དེ་
སྒྲུབ་ཀྱི་དངོས་ཀྱི་མ་ངེས་པའི་གཏན་ཚིགས་ཡིན་པའི་ཕྱིར། རྩ་བར་འདོད་
ནུས་ཏེ། ཚད་མས་དམིགས་པའི་རྟགས་ལས་དེ་ལྟར་སྒྲུབ་( ༡ ༡ ༣ བ)པའི་ཚུལ་
གསུམ་ཡོད་པའི་ཕྱིར་ཏེ། སྐད་ཅིག་མ་དེ་དེ་ཡིན་པའི་ཕྱིར་བྱས་པ་ལ། རྩ་བར་
ཆོས་ཅན་སྐྱོན་ཅན་ཡིན་ཟེར་ན། ཚད་མས་དམིགས་པ་ཆོས་ཅན། སྒྲ་ཡོད་པར་
རྟོགས་པའི་རྗེས་དཔག་མི་རྟག་པར་སྒྲུབ་པའི་ཚུལ་གསུམ་ཚང་བའི་གཏན་
ཚིགས་ཡིན་པར་ཐལ། དེ་ལྟར་སྒྲུབ་པའི་རྟགས་སུ་བཀོད་པ་གང་ཞིག །ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་ཚང་བའི་ཕྱིར། ཕྱི་མ་ཁས། འདོད་མི་ནུས་
ཏེ། དེ་སྒྲུབ་ཀྱི་གཏན་ཚིགས་ལྟར་སྣང་ཡིན་པའི་ཕྱིར། གཞན་ཡང་། ཚད་མས་
དམིགས་པའི་རྟགས་ཀྱིས་སྒྲ་ཡོད་པར་རྟོགས་པའི་རྗེས་དཔག་ཆོས་ཅན། མི་
རྟག་སྟེ། སྐད་ཅིག་མ་ཡིན་པའི་ཕྱིར་ཞེས་བཀོད་པའི་ཚེ་ན། སྐད་ཅིག་མ་དེ་
ཚད་མས་དམིགས་པའི་རྟགས་ཀྱིས་སྒྲ་ཡོད་པར་རྟོགས་པའི་རྗེས་དཔག་མི་

རྟག་པར་སྒྲུབ་པའི་རྟགས་ཡང་དག་ཡིན་པར་ཐལ། སྤྱིར་སྐད་ཅིག་མ་དེ་དེ་
ཡིན་པའི་ཕྱིར། རྟགས་ཁས། འདོད་ན། དེའི་ཚེ་ན་དེ་ཚད་མས་མ་དམིགས་
པའི་རྟགས་ཀྱིས་སྒྲ་ཡོད་པར་རྟོགས་པའི་རྗེས་དཔག་མི་རྟག་པར་སྒྲུབ་པའི ་
རྟགས་སུ་བཀོད་པར་ཐལ། འདོད་པའི་ཕྱིར། འདོད་ན། དེའི་ཚེ་ན་ཚད་མས་
དམིགས་པ་དེ་ཚད་མས་དམིགས་པའི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་
པར་ཐལ། འདོད་པའི་ཕྱིར། རང་རེས། དེ་སྒྲུབ་ཀྱི་ཐུན་མོང་བའི་མ་ངེས་པའི་
གཏན་ཚིགས་ཡིན་ན། དེ་སྒྲུབ་ཀྱི་དངོས་ཀྱི་མ་ངེས་པའི་གཏན་ཚིགས་དང་།
དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་གང་རུང་ཡིན་པས་ཁྱབ་
བྱས་པ་ལ། ཁ་ཅིག །བུར་རོ་ད་ལྟ་བ་ཆོས་ཅན། ཁ་ནང་བུར་( ༡༡༤ན) རྡོག་གི་
སྟེང་དུ་བུར་གཟུགས་ད་ལྟ་བ་ཡོད་པར་སྒྲུབ་པའི་དངོས་ཀྱི་མ་ངེས་པའི་
གཏན་ཚིགས་དང་། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་གང་
རུང་ཡིན་པར་ཐལ། དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་ཚིགས་ཡིན་
པའི་ཕྱིར་ཏེ། དེ་སྒྲུབ་ཀྱི་མ་ངེས་པའི་གཏན་ཚིགས་གང་ཞིག །དེ་སྒྲུབ་ཀྱི་ཐུན་
མོང་མ་ཡིན་པའི་མ་ངེས་པའི་གཏན་ཚིགས་མ་ཡིན་པའི་ཕྱིར། དང་པོ་གྲུབ་སྟེ།
དེ་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གཏན་ཚིགས་ལྟར་སྣང་གང་ཞིག །
དེ་སྒྲུབ་ཀྱི་འགལ་རྟགས་མ་ཡིན་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་ཕྱོགས་
ཆོས་གང་ཞིག །དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། རྟགས་དང་པོ་
མ་གྲུབ་བྱས་པ་ལ། དེ་དེར་ཐལ། ཁ་ནང་བུར་རྡོག་དེ་དེའི་རྟགས་ཀྱིས་དེ་སྒྲུབ་
ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ཏེ། དེ་དེའི་རྟགས་ཀྱིས་དེ་
སྒྲུབ་ཀྱི་ཤེས་འདོད་ཆོས་ཅན་དུ་ནི་བཟུང༌། ཁ་ནང་བུར་རྡོག་གི་སྟེང་དུ་བུར་
རོ་ད་ལྟ་བ་ཡོད་པར་ཚད་མས་ངེས་ནས། དེའི་སྟེང་དུ་བུར་གཟུགས་ད་ལྟ་བ་
ལ་ཤེས་འདོད་ཞུགས་པའི་གང་ཟག་ཡོད་པའི་ཕྱིར་ན་མ་ཁྱབ་སྟེ། འོ་ན། ཁོ་
རང་ལ་བུར་རོ་ད་ལྟ་བ་དེ། ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་

ཡོད་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་དེ་སྒྲུབ་ཀྱི་ཕྱོགས་ཆོས་
གང་ཞིག །རྗེས་ཁྱབ་ཡིན་པའི་ཕྱིར། ཕྱི་མ་མ་གྲུབ་ན། དེ་དེ་སྒྲུབ་ཀྱི་རྗེས་ཁྱབ་
ཡིན་པར་ཐལ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་
དཔེ་ཡང་( ༡ ༡ ༤༠) དག་གྲུབ་པའི་ཕྱིར་ཏེ། ལག་མཐིལ་གྱི་བུར་རྡོག་དེ་དེ་ཡིན་
པའི་ཕྱིར་ཏེ། ཁ་ནང་གི་བུར་རྡོག་དེ། དེ་སྐོར་གྱི་ཤེས་འདོད་ཆོས་ཅན་སྐྱོན་
མེད་ཡིན་པའི་ཕྱིར། རྟགས་ཁས་སོ། །
༈ རང་ལུགས་བཞག་པ་ལ། མ་ངེས་པའི་གཏན་ཚིགས་ལ་མཚན་ཉིད་དབྱེ་
བ་གཉིས། དང་པོ་ནི། གཞི་ལ་བཀར་ན་སྒྲ་མི་རྟག་པར་སྒྲུབ་པའི་ཕྱོགས་ཆོས་
ཅན་གྱི་གཏན་ཚིགས་ལྟར་སྣང་ཡང་ཡིན། དེ་སྒྲུབ་ཀྱི་འགལ་རྟགས་མ་ཡིན་པ་
ཡང་ཡིན་པའི་གཞི་མཐུན་པ་དེ་སྒྲ་མི་རྟག་པར་སྒྲུབ་པའི་མ་ངེས་པའི་གཏན་
ཚིགས་ཀྱི་མཚན་ཉིད་ཡིན། གཞལ་བྱ་ལ་སྒྲ་མི་རྟག་པར་སྒྲུབ་པའི་མ་ངེས་པའི་
གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། གཞལ་བྱའི་རྟགས་ཀྱིས་དེ་
སྒྲུབ་ཀྱི་རྗེས་ཁྱབ་རྣལ་མར་ཡང་མ་ངེས། ཕྱིན་ཅི་ལོག་ཏུ་ཡང་མ་ངེས་ཤིང་དེ་
སྒྲུབ་ཀྱི་ཕྱོགས་ཆོས་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྤྱིར་མ་
ངེས་པའི་གཏན་ཚིགས་ལ་དབྱེ་ན། ཐུན་མོང་མ་ཡིན་པའི་མ་ངེས་པའི་གཏན་
ཚིགས་དང་། ཐུན་མོང་བའི་མ་ངེས་པའི་གཏན་ཚིགས་གཉིས། སྒྲ་མི་རྟག་པར་
སྒྲུབ་པའི་མ་ངེས་པའི་གཏན་ཚིགས་ཡང་ཡིན། རང་ཉིད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་ལ་
ཡང་ཡོད་པར་ཚད་མས་མ་ངེས། མི་མཐུན་ཕྱོགས་ལ་ཡང་ཡོད་པར་ཚད་མས་
མ་ངེས་པ་ཡང་ཡིན་པའི་གཞི་མཐུན་པ་དེ། རང་ཉིད་སྒྲ་མི་རྟག་པར་སྒྲུབ་
པའི་དང་པོ་དེ་ཡིན་པའི་མཚན་ཉིད། སྤྱིར་དེ་ལ་དབྱེ་ན། སྒྲ་མི་རྟག་པར་སྒྲུབ་
པའི་མཐུན་ཕྱོགས་ལ་ཡོད་ཀྱང་ཡོད་པ་( ༡༡༥ན) ལྟར་དུ། རང་ཉིད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་

ཕྱོགས་ལ་ཡོད་པར་ཚད་མས་མ་ངེས་པའི་གཏན་ཚིགས་གཅིག་དང་། སྒྲ་རྟག་
པར་སྒྲུབ་པའི་མི་མཐུན་ཕྱོགས་ལ་ཡོད་ཀྱང་ཡོད་པ་ལྟར་དུ། རང་ཉིད་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མི་མཐུན་
ཕྱོགས་ལ་ཡོད་པར་ཚད་མས་མ་ངེས་པའི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་གཅིག་དང་། ངག་སྨྲ་བའི་སྐྱེས་བུ་ཕ་རོལ་པོ་ལྷ་ལས་ཚེ་འཕོས་
པར་སྒྲུབ་པའི་མཐུན་ཕྱོགས་ལ་ཡང་ཡོད། མི་མཐུན་ཕྱོགས་ལ་ཡང་ཡོད་ཀྱང་
ཡོད་པ་ལྟར་དུ། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
གིས། རང་ཉིད་དེ་སྒྲུབ་ཀྱི་མཐུན་ཕྱོགས་ལ་ཡང་ཡོད་པར་ཚད་མས་མ་ངེས།
མི་མཐུན་ཕྱོགས་ལ་ཡང་ཡོད་པར་ཚད་མས་མ་ངེས་པའི་ཐུན་མོང་མ་ཡིན་
པའི་མ་ངེས་པའི་གཏན་ཚིགས་གཅིག་དང་གསུམ། དང་པོ་ནི། སྒྲ་མི་རྟག་པར་
སྒྲུབ་པ་ལ། སྒྲ་མ་ཡིན་པ་ལས་ལོག་པ་རྟགས་སུ་བཀོད་པའི་ཚེ་ན། སྒྲ་མ་ཡིན་
པ་ལས་ལོག་པ་ལྟ་བུ་ལ་བྱེད། གཉིས་པ་ནི། སྒྲ་རྟག་པར་སྒྲུབ་པ་ལ། སྒྲ་མ་ཡིན་
པ་ལས་ལོག་པ་རྟགས་སུ་བཀོད་པའི་ཚེ་ན། སྒྲ་མ་ཡིན་པ་ལས་ལོག་པ་ལྟ་བུ་ལ་
བྱེད། གསུམ་པ་ནི། ལྷ་བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བ་
ལྟ་བུ་ལ་བྱེད་དོ། །དེས་ན། སྒྲ་མ་ཡིན་པ་ལས་ལོག་པ་ཆོས་ཅན། ཁྱོད་ལ་སྒྲ་མི་
རྟག་པར་སྒྲུབ་པའི་ཐུན་མོང་མ་ཡིན་པའི་( ༡༡༥བ) མ་ངེས་པའི་གཏན་ཚིགས་
ཞེས་བརྗོད་པའི་རྒྱུ་མཚན་ཡོད་དེ། ཁྱོད་དེ་སྒྲུབ་ཀྱི་མ་ངེས་པའི་གཏན་ཚིགས་
གང་ཞིག །ཁྱོད་དེ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གིས།
ཁྱོད་སྒྲ་ཙམ་ལ་ཡོད་པར་ཚད་མས་ཤེས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡང་
ཡོད་པར་ཚད་མས་མ་ངེས་མི་མཐུན་ཕྱོགས་ལ་ཡང་ཡོད་པར་ཚད་མས་མ་
ངེས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྒྲ་མི་རྟག་པར་སྒྲུབ་པའི་མ་
ངེས་པའི་གཏན་ཚིགས་ཀྱང་ཡིན། རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་
སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་

མས་ངེས་པ་དང་། མི་མཐུན་ཕྱོགས་ལ་ཡོད་པར་ཚད་མས་ངེས་པ་གང་རུང་
ཡང་ཡིན་པའི་གཞི་མཐུན་པ་དེ། དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་
ཚིགས་ཀྱི་མཚན་ཉིད། གཞལ་བྱ་ལ་སྒྲ་མི་རྟག་པར་སྒྲུབ་པའི་ཐུན་མོང་བའི་མ་
ངེས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། གཞལ་བྱ་དེ་སྒྲུབ་
ལ་ཕྱོགས་ཆོས་ཅན་དུ་སོང་བའི་གང་ཟག་དེས། གཞལ་བྱ་སྒྲ་ལ་ཡོད་པར་ཚད་
མས་ངེས་པར་མ་ཟད། རང་ཉིད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་
མས་ངེས་པ་དང་། དེ་སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པར་ཚད་མས་
ངེས་པ་གང་རུང་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྤྱིར་ཐུན་
མོང་བའི་མ་ངེས་པའི་གཏན་ཚིགས་ལ་དབྱེ་ན། དངོས་ཀྱི་མ་ངེས་པའི་གཏན་
ཚིགས་དང་། ལྷག་ལྡན་གྱི་མ་ངེས་པའི་གཏན་ཚིགས་དང་གཉིས། སྒྲ་མི་རྟག་
པཪ་སྒྲུབ་པའི་ཐུན་མོང་( ༡༡༦ན) བའི་མ་ངེས་པའི་གཏན་ཚིགས་ཀྱང་ཡིན།
རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་
དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་པ་དང་། དེ་སྒྲུབ་ཀྱི་མི་
མཐུན་ཕྱོགས་ལ་ཡོད་པར་ཚད་མས་ངེས་པ་གཉིས་ཀ་ཡང་ཡིན་པའི་གཞི་
མཐུན་པ་དེ། སྒྲ་མི་རྟག་པར་གྲུབ་པའི་དང་པོ་དེའི་མཚན་ཉིད། གཞལ་བྱ་སྒྲ་
མི་རྟག་པར་སྒྲུབ་པའི་དངོས་ཀྱི་མ་ངེས་པའི་གཏན་ཚིགས་ཞེས་བརྗོད་པའི་
རྒྱུ་མཚན་ཡོད་དེ།གཞལ་བྱ་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་
ཚིགས་ཡིན་ཅིང་། གཞལ་བྱ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་
དེས། གཞལ་བྱ་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས། དེ་སྒྲུབ་
ཀྱི་མི་མཐུན་ཕྱོགས་ལ་ཡང་ཡོད་པར་ཚད་མས་ངེས་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་
ཐུན་མོང་བའི་མ་ངེས་པའི་གཏན་ཚིགས་ཀྱང་ཡིན། རང་ཉིད་དེ་སྒྲུབ་ལ་
ཕྱོགས་ཆོས་ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མི་མཐུན་

ཕྱོགས་ལ་ཡོད་པར་ཚད་མས་ངེས་པ་དང་། དེ་སྒྲུབ་ཀྱི་མཐུན་ཕྱོགས་ལ་ཡོད་
པར་ཚད་མས་ངེས་པ་གང་རུང་ཡང་ཡིན། དེ་གཉིས་ཀ་མ་ཡིན་པ་ཡང་ཡིན་
པའི་གཞི་མཐུན་པ་དེ། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་
པའི་ལྷག་ལྡན་གྱི་གཏན་ཚིགས་ཀྱི་མཚན་ཉིད།སྤྱིར་ལྷག་ལྡན་གྱི་གཏན་
ཚིགས་ལ་དབྱེ་ན། ཡང་དག་ལྷག་ལྡན་གྱི་དེ་དང་། འགལ་བ་ལྷག་ལྡན་
( ༡ ༡༦བ) གྱི་དེ་གཉིས། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་
སྒྲུབ་པའི་ལྷག་ལྡན་གྱི་གཏན་ཚིགས་ཀྱང་ཡིན། རང་ཉིད་དེ་སྒྲུབ་ལ་ཕྱོགས་
ཆོས་ཅན་དུ་སོང་པའི་གང་ཟག་གིས། རང་ཉིད་དེ་སྒྲུབ་ཀྱི་མཐུན་ཕྱོགས་ལ་
ཡོད་པར་ཚད་མས་ངེས་ཤིང༌། མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་དེ།
ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་ཡང་དག་
ལྷག་ལྡན་གྱི་མ་ངེས་པའི་གཏན་ཚིགས་ཀྱི་མཚན་ཉིད་ཡིན། ཀུན་མཁྱེན་
བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བ་ཆོས་ཅན། ཁྱོད་ལ་ངག་
སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་ཡང་དག་ལྷག་
ལྡན་གྱི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། ཁྱོད་དེ་སྒྲུབ་ཀྱི་
རྟགས་ཡང་དག་ཏུ་འགྱུར་བ་ལ་ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་
གང་ཟག་དེས། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡོད་མེད་ཐེ་ཚོམ་ཟ་བའྀ་
ལྷག་མ་དང་ལྡན་པའི་ཕྱིར་རོརོ། །ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་
སྒྲུབ་པའི་ལྷག་ལྡན་གྱི་གཏན་ཚིགས་ཀྱང་ཡིན། རང་ཉིད་དེ་སྒྲུབ་ལ་ཕྱོགས་
ཆོས་ཅན་དུ་སོང་བའི་གང་ཟག་གིས། རང་ཉིད་དེ་སྒྲུབ་ཀྱི་མི་མཐུན་ཕྱོགས་ལ་
ཡོད་པར་ཚད་མས་ངེས་ཤིང་། མཐུན་ཕྱོགས་ལ་ཡོད་མེད་ཐེ་ཚོམ་ཟ་བ་ཡང་
ཡིན་པའི་གཞི་མཐུན་པ་དེ། ངག་སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་
སྒྲུབ་པའི་འགལ་བ་ལྷག་ལྡན་གྱི་གཏན་ཚིགས་ཀྱི་མཚན་ཉིད་ཡིན། ཀུན་
མཁྱེན་བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བ་ཆོས་ཅན། ཁྱོད་ལ་

ངག་སྨྲ་བའི་( ༡ ༡༧ན) སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་འགལ་བ་
ལྷག་ལྡན་གྱི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ།དེ་སྒྲུབ་ཀྱི་ལྷག་
ལྡན་གྱི་གཏན་ཚིགས་ཡིན་ཅིང་། ཁྱོད་དེ་སྒྲུབ་ཀྱི་འགལ་རྟགས་སུ་འགྱུར་བ་ལ།
ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། ཁྱོད་དེ་སྒྲུབ་ཀྱི་
མི་མཐུན་ཕྱོགས་ལ་ཡོད་པར་ཚད་མས་ངེས་ཤིང་།ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་མེད་ཐེ་ཚོམ་ཟ་བའི་ལྷག་མ་དང་ལྡན་པའི་ཕྱིར་རོ། །ངག་དོན་
ནི། ཆགས་བྲལ་བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བ་ཆོས་ཅན།
ངག་སྨྲ་བའི་ལྷས་སྦྱིན་ཆགས་བཅས་སུ་སྒྲུབ་པའི་ཡང་དག་ལྷག་ལྡན་གྱི་
གཏན་ཚིགས་ཡིན་ཏེ། དེ་ལྟར་སྒྲུབ་པའི་ལྷག་ལྡན་གྱི་གཏན་ཚིགས་གང་ཞིག །
ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། ཁྱོད་དེ་སྒྲུབ་ཀྱི་
མཐུན་ཕྱོགས་ལ་ཡོད་པར་ཚད་མས་ངེས་ཤིང་། དེ་སྒྲུབ་ཀྱི་མི་མཐུན་ཕྱོགས་ལ་
ཡོད་པར་ཐེ་ཚོམ་ཟ་བའི་ཕྱིར་རོ། །རྩོད་པ་སྤང་བ་ལ། ཁ་ཅིག །ལྷ་བསྐལ་དོན་
དུ་སོང་བའི་གང་ཟག་གི་ངོར། ངག་སྨྲ་བ་དེ། ངག་སྨྲ་བའི་སྐྱེས་བུ་ལྷ་ལས་ཚེ་
འཕོས་པར་སྒྲུབ་པའི་ལྷག་ལྡན་གྱི་གཏན་ཚིགས་ཡིན་པར་ཐལ། ཀུན་མཁྱེན་
བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བ་དེ། ངག་སྨྲ་བའི་སྐྱེས་བུ་
ཕ་རོལ་པོ་ཀུན་མཁྱེན་དུ་སྒྲུབ་པའི་ལྷག་ལྡན་གྱི་གཏན་ཚིགས་ཡིན་པའི་ཕྱིར་
ཟེར་ན་མ་ཁྱབ། གཞན་ཡང་། ཀུན་མཁྱེན་རང་( ༡༡༧བ) རྒྱུད་ཀྱི་ཚད་མ་ལ་
བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བ་དེ། ངག་སྨྲ་བའི་སྐྱེས་བུ་
ཕ་རོལ་པོ་ཀུན་མཁྱེན་དུ་སྒྲུབ་པའི་འགལ་བ་ལྷག་ལྡན་གྱི་གཏན་ཚིགས་ཡིན་
པར་ཐལ། ཀུན་མཁྱེན་བསྐལ་དོན་དུ་སོང་བའི་གང་ཟག་གི་ངོར། ངག་སྨྲ་བ་
དེ་དེ་ཡིན་པའི་ཕྱིར། འདོད་བྱས་པ་ལ། དེའི་ངོར་ངག་སྨྲ་བ་ཆོས་ཅན། ཁྱོད་
དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་མེད་ཐེ་ཚོམ་ཟ་བར་ཐལ། འདོད་པའི་ཕྱིར། ཁྱབ་པ་ཁས།

འདོད་ན། དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས་ངག་སྨྲ་
བ་དང་ཀུན་མཁྱེན་གྱི་གཞི་མཐུན་ཡོད་མེད་ཐེ་ཚོམ་ཟ་བར་ཐལ་ལོ། །འདོད་
མི་ནུས་ཏེ། དེས་དེ་འདྲའི་གཞི་མཐུན་ཁས་ལེན་པའི་ཕྱིར་ཏེ། ཀུན་མཁྱེན་ཚད་
མས་མ་ངེས་པའི་གང་ཟག་དེས། དེ་འདྲའི་གཞི་མཐུན་ཁས་ལེན་པའི་ཕྱིར་ཏེ།
ཀུན་མཁྱེན་ཚད་མས་མ་ངེས་པའི་གང་ཟག་ཀྱང་ཡིན། དེ་འདྲའི་གཞི་མཐུན་
ཁས་ལེན་གྱི་གང་ཟག་ཡང་ཡིན་པའི་གཞི་མཐུན་ཡོད་པའི་ཕྱིར་ཟེར་ན་མ་
ཁྱབ། ཁ་ཅིག །བྱས་པ་མི་རྟག་པར་ཚད་མས་ངེས་ནས། བྱས་པ་སྒྲ་མི་རྟག་
པར་སྒྲུབ་པའི་མཐུན་ཕྱོགས་ལ་ཡོད་པར་ཚད་མས་མ་ངེས་པའི་བྱས་པ་སྒྲ་མི་
རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ངོར་བྱས་པ་
ཆོས་ཅན། སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་གཏན་
ཚིགས་ཡིན་པར་ཐལ། དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པ་གང་ཞིག །
རང་ཉིད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས། རང་ཉིད་དེ་
( ༡ ༡ ༨ན)སྒྲུབ་ཀྱི་མཐུན་ཕྱོགས་ལ་ཡང་ཡོད་པར་ཚད་མས་མ་ངེས། དེ་སྒྲུབ་ཀྱི་
མི་མཐུན་ཕྱོགས་ལ་ཡང་ཡོད་པར་ཚད་མས་མ་ངེས་པའི་ཕྱིར། ཁྱབ་པ་ཁས་
ཟེར་ན། རྟགས་དང་པོ་མ་གྲུབ་བྱས་པ་ལ། དེར་ཐལ། དེའི་ངོར་བྱས་པ་དེ་
སྒྲུབ་ཀྱི་ཕྱོགས་ཆོས་ཡིན་པའི་ཕྱིར་ཏེ། དེ་འདྲའི་གང་ཟག་ཡོད་པའི་ཕྱིར་ཏེ།
བྱས་པ་མི་རྟག་པར་ཚད་མས་ངེས་ནས་བྱས་པ་དེ་སྒྲུབ་ཀྱི་མཐུན་ཕྱོགས་ལ་
ཡོད་པར་ཚད་མས་མ་ངེས་པའི་གང་ཟག་ཡོད་པའི་ཕྱིར་ཟེར་ན་མ་ཁྱབ།
༈ གཏན་ཚིགས་ཀྱི་ནི་ཚུལ་གསུམ་ལའང་། །ཞེས་སོགས་རྐང་པ་བཞི་གང་
ལས་འཕྲོས་ན། འདི་ལ་མདོར་བསྟན་རྒྱས་བཤད་ཀྱི་དབང་དུ་བྱས་པའི་
འཕྲོས་ཚུལ་དང་། ཉེ་འཕྲོས་གཉིས། དང་པོ་ནི། མེད་ན་མི་འབྱུང་ངེས་ཕྱིར་
རོ། །ཞེས་པའི་སྐབས་སུ། རྟགས་ཡང་དག་གི་རྟགས་ཆོས་ཀྱི་འབྲེལ་བ་དེ་ལ་ཁོ་
རང་དུ་གྱུར་པའི་དེ་བྱུང་གི་འབྲེལ་བ་དང༌། ཁོ་རང་དུ་གྱུར་པའི་བདག་ཅིག་

གི་འབྲེལ་བ་གཉིས་སུ་གྲངས་ངེས་པའི་རྟགས་ལས།རྟགས་ཡང་དག་ལ་
འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་པར་
དངོས་སུ་བསྟན་ནས་ཤུགས་ལ་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་
པ་ཚད་མས་ངེས་པ། དེའི་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་རག་
ལས་པར་བསྟན་པ་ལ།སློབ་དཔོན་ཕྱོགས་གླང་གི་སློབ་མ་སློབ་དཔོན་དབང་
ཕྱུག་སྡེ་དང་། གཞན་སྡེ་བྱེ་བྲག་པ་དང་གྲངས་ཅན་པ་དང༌། རྒྱང་འཕེན་པ་
རྣམས་ན་རེ། རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་( ༡༡ ༨བ)པ་ཚད་
མས་ངེས་པ་རྟགས་ཡང་དག་གི་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་
རག་ལས་པ་མི་འཐད་པར་ཐལ། རྟགས་མི་མཐུན་ཕྱོགས་ལ་མ་མཐོང་ཙམ་
གྱིས་ལྡོག་ཁྱབ་དང་རྟགས་མཐུན་ཕྱོགས་ལ་མཐོང་ཙམ་གྱིས་རྗེས་ཁྱབ་གྲུབ་
པའི་ཕྱིར་ཟེར། དེའི་ནང་ནས་སློབ་དཔོན་དབང་ཕྱུག་སྡེ་ན་རེ། དེ་ལྟར་སློབ་
དཔོན་ཕྱོགས་གླང་གི་བཞེད་པ་ཡིན་ནོ་ཟེར་ན། སློབ་དཔོན་ཕྱོགས་གླང་གིས་
དེ་ལྟར་བཞེད་པ་མི་འཐད་དེ། སློབ་དཔོན་ཕྱོགས་གླང་གི་རྗེས་སུ་འགྲོ་ལྡོག་གི་
ཁྱབ་པ་ཚད་མས་ངེས་པ་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་རག་
ལས་པར་བཞེད་པའི་ཕྱིར། ཞེས་འཆད་པར་བྱེད་པ་ལ། གཏན་ཚིགས་ཀྱི་ནི་
ཚུལ་གསུམ་ལའང་། །ཞེས་པ་ནས། མི་དམིགས་པས་ནི་མི་འགྲུབ་བོ། །ཞེས་
པའི་བར་བྱུང༌། གཉིས་པ། ཉེ་འཕྲོས་ནི། མི་མཐུན་ཕྱོགས་ལ་ཞེས་པ་ནས།
འཁྲུལ་བ་མེད་པ་མིན་ཞེས་པའི་སྐབས་སུ། རང་རེས། རྟགས་མི་མཐུན་ཕྱོགས་
ལ་མ་མཐོང་བ་ཙམ་གྱིས་ལྡོག་ཁྱབ་འགྲུབ་པར་བཀག་པ་ལ། སློབ་དཔོན་
དབང་ཕྱུག་སྡེ་ན་རེ། དེ་ལྟར་གྲུབ་པ་ཡིན་ཏེ། སློབ་དཔོན་ཕྱོགས་གླང་གིས་
དེ་ལྟར་བཞེད་པའི་ཕྱིར་ཟེར་ན་མི་འཐད་དེ། སློབ་དཔོན་ཕྱོགས་གླང་གིས་
རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་ལ་རྟགས་
ཡང་དག་གི་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་རག་ལས་པར་

བཤད་པའི་ཕྱིར། ཞེས་འཆད་པར་བྱེད་པ་ལ། གཏན་ཚིགས་ཀྱི་ནི་ཚུལ་གསུམ་
ལའང་། །ཞེས་སོགས་རྐང་པ་བཞི་བྱུང༌། དེ་ལྟར་ན་སློབ་དཔོན་དབང་ཕྱུག་སྡེ་
དེ་( ༡ ༡༩ ན) གཞུང་འདིའི་ཕྱོགས་སྔ་སྨྲ་བ་པོའི་གང་ཟག་ཡིན་ཏེ། ཤཱཀྱ་བློས། སུ་
ཞིག་གི་དེ་སྐད་དུ་ཀླན་ཀ་བཙལ་ཞེ་ན། དེ་ལྟར་ཞེས་བྱ་བ་ལ་སོགས་པ་སྨོས་ཏེ།
སློབ་དཔོན་གྱི་སློབ་མ་གཞུང་ལེགས་པར་མི་ཤེས་པ་དང་མེད་པར་སྨྲ་བ་
འགའ་ཞིག་གིས་བཤད་མ་ཐག་པའི་ཀླན་ཀ་བཙལ་བའི་ཕྱིར་ཞེས་གསུངས་
པའི་ཕྱིར། དེ་ལྟར་ན། འཁྲུལ་པ་ཅན་གྱི་ཞེས་པ་ནས་མི་འགྲུབ་བོ། །ཞེས་
པའི་བར་གྱི་གཞུང་རྣམས་ཀྱང་དོན་ཚན་གསུམ་དུ་འདུ་བ་ཡིན་ཏེ། རྟགས་མི་
མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པར་འགོག་པའི་གཞུང་།
རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ་རྟགས་ཡང་
དག་གི་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་རག་ལས་པར་འཆད་
བྱེད་ཀྱི་གཞུང་། འབྲེལ་བ་ངེས་བྱེད་ཀྱི་ཚད་མ་རྒྱས་པར་འཆད་བྱེད་ཀྱི་གཞུང་
གསུམ་དུ་འདུ་བ་ཡིན་པའི་ཕྱིར། དང་པོ་འཆད་པར་བྱེད་པ་ལ། འཁྲུལ་བ་
ཅན་གྱི་ཞེས་པ་ནས། མེད་སྒྲུབ་ཡིན་ནམ་ཞེས་པའི་བར་བྱུང་། གཉིས་པ་
འཆད་པར་བྱེད་པ་ལ། དེ་ཕྱིར་དེ་ཙམ་ཞེས་པ་ནས། ག་ལ་ངེས་ཞེས་པའི་བར་
བྱུང་། གསུམ་པ་ལ། སྒྲུབ་རྟགས་ཀྱི་འབྲེལ་བ་ངེས་བྱེད་ཀྱི་ཚད་མ་དང་།
དགག་རྟགས་ཀྱི་འབྲེལ་བ་ངེས་བྱེད་ཀྱི་ཚད་མ་གཉིས། དང་པོ་ལ། འབྲས་
རྟགས་ཡང་དག་གི་འབྲེལ་བ་ངེས་བྱེད་ཀྱི་ཚད་མ་དང་། རང་བཞིན་གྱི་རྟགས་
ཡང་དག་གི་འབྲེལ་བ་ངེས་བྱེད་ཀྱི་ཚད་མ་གཉིས། དང་པོ་རྒྱས་པར་འཆད་
པར་བྱེད་པ་ལ། ( ༡༡༩བ)མེ་ཡི་འབྲས་བུ་དུ་བ་ཞེས་པ་ནས། དེ་ཕྱིར་མི་མཐུན་
ལས་མི་འབྱུང་། །ཞེས་པའི་བར་བྱུང༌། གཉིས་པ་འཆད་པ་བྱེད་པ་ལ། རང་
བཞིན་ལ་ཡང་ཞེས་པ་ནས། ངོ་བོ་ཉིད་ཀྱི་འགྱུར་ཞེས་པའི་བར་བྱུང༌། དེ་
གཉིས་ཀྱི་དོན་བསྡུ་འཆད་པར་བྱེད་པ་ལ། དེས་ན་དངོས་པོའི་ཡུལ་ཅན་གྱི། །

ཞེས་སོགས་རྐང་པ་བཞི་བྱུང༌། གཉིས་པ་དགག་རྟགས་ཡང་དག་གིས་འབྲེལ་
བ་ངེས་བྱེད་ཀྱི་ཚད་མ་དེ་ལ་མི་སྣང་བ་མ་དམིགས་པའི་རྟགས་ཡང་དག་གི་
འབྲེལ་བ་ངེས་བྱེད་ཀྱི་ཚད་མ་དང༌། སྣང་རུང་མ་དམིགས་པའི་རྟགས་ཡང་
དག་གི་འབྲེལ་བ་ངེས་བྱེད་ཀྱི་ཚད་མ་གཉིས། དང་པོ་རྒྱས་པར་འཆད་པར་
བྱེད་པ་ལ། འཇུག་པ་བློ་སྔོན་ཅན་ཉིད་ཕྱིར། །ཞེས་པ་ནས། །ཕྱིར་ན་ཚད་མ་
ཉིད་མི་འགྱུར། །ཞེས་པའི་བར་བྱུང༌། །གཉིས་པ་རྒྱས་པར་འཆད་པར་བྱེད་པ་
ལ། རྟགས་ཀྱི་ཕུལ་བྱུང་ཡོད་པ་ཅན། །ཞེས་པ་ནས། མེད་པ་ཉིད་དུ་ངེས་པར་
འགྱུར། །ཞེས་པའི་བར་བྱུང༌། དེ་རྣམས་ཀྱི་དོན་བསྡུ་འཆད་པར་བྱེད་པ་ལ།
མཐོང་དང་མ་མཐོང་དངོས་པོ་ཡི། །ཞེས་པ་ནས། མི་འགྲུབ་བོ། །ཞེས་པའི་
བར་བྱུང༌།
༈ གཞུང་ཚན་དང་པོ་དེ་རྣམས་ཀྱང་དོན་ཚན་གསུམ་དུ་འདུ་བ་ཡིན་ཏེ།
རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་གྲུབ་པར་འདོད་པའི་
རང་སྡེ་ལ། སློབ་དཔོན་ཕྱོགས་གླང་གི་ལུང་དྲུག་དང་འགལ་ཚུལ་སྟོན་པ་དེ་
ལྟར་འདོད་པའི་རང་གཞན་གྱི་སྡེ་པ་གཉིས་ལ་ཐུན་མོང་དུ་མངོན་སུམ་དང་
འགལ་ཚུལ་སྟོན་པ། དེ་ལྟར་འདོད་པའི་གཞན་སྡེ་པའི་གཙོ་བོ་གསུམ་ལ་ཁས་
བླངས་ནང་འགལ་གྱི་སྒོ་ནས་གནོད་བྱེད་སྟོན་ཚུལ་( ༡༢་ན) གསུམ་དུ་འདུ་བ་
ཡིན་པའི་ཕྱིར།
༈ དང་པོ་འཆད་པར་བྱེད་པ་ལ། འཁྲུལ་བ་ཅན་གྱི་ཞེས་པ་ནས། འཁྲུལ་བ་
མེད་པ་ཅན་ཞེས་པའི་བར་བྱུང༌། གཉིས་པ་འཆད་པར་བྱེད་པ་ལ།ཡུལ་
སོགས་རྐང་པ་བཞི་བྱུང༌། གསུམ་པ་འཆད་པར་བྱེད་པ་ལ། བདག་དང་ས་ལ་
ཞེས་སོགས་རྐང་པ་བཞི་བྱུང༌། གཞུང་དང་པོ་དེ་རྣམས་ཀྱང་དོན་ཚན་གསུམ་
དུ་འདུ་བ་ཡིན་ཏེ། རིགས་སྒོ་དང་འགལ་ཚུལ་དང་། ཀུན་བཏུས་ཀྱི་རང་
འགྲེལ་དང་འགལ་ཚུལ། ལུང་གི་རབ་དབྱེ་དང་འགལ་ཚུལ་གསུམ་དུ་འདུ་བ་

ཡིན་པའི་ཕྱིར། དང་པོ་འཆད་པར་བྱེད་པ་ལ། འཁྲུལ་པ་ཅན་གྱི་གཉེན་པོར་
ནི། །ཞེས་སོགས་བྱུང༌། གཉིས་པ་འཆད་པར་བྱེད་པ་ལ། གལ་ཏེ་མ་མཐོང་
ཞེས་སོགས་བྱུང་། གསུམ་པ་འཆད་པར་བྱེད་པ་ལ། མ་མཐོང་ཕྱིར་རེག་ཅེས་
སོགས་རྐང་པ་གཉིས་བྱུང་། དང་པོ་རིགས་སྒོ་དང་འགལ་ཚུལ་ནི། བྱས་པ་སྐྲ་
མི་རྟག་པར་སྒྲུབ་པའི་འཁྲུལ་པ་ཅན་གྱི་མ་ངེས་པའི་གཏན་ཚིགས་ཡིན་ནམ ་
སྙམ་དུ་དོགས་པའི་གཉེན་པོར་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཆོས་མི་མཐུན་སྦྱོར་གྱི་སྒྲུབ་ངག་ཡང་དག་སྨོས་པ་ལ་དོན་མེད་པར་ཐལ།
རྟགས་མི་མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་འགྲུབ་པའི་ཕྱིར།
རྟགས་ཁས། འདོད་ན། རིགས་སྒོ་ལས་རེ་ཞིག་འགལ་བ་དང་མ་ངེས་པའི་
གཉེན་པོར་གཉིས་ཀ་བརྗོད་པ་གང་ཡིན་པ་དེ་ནི་རིགས་སོ། །ཞེས་པའི་ལུང་
ལུང་ཚད་མར་ཁས་ལེན་པ་དང་འགལ་ལོ། །དེའི་ཉེས་སྤོང་འགོག་པར་བྱེད་པ་
ལ། གལ་ཏེ་མ་( ༡༢༠༠) མཐོང་འབྲས་ཅན་དེ། །ཞེས་སོགས་རྐང་པ་དྲུག་བྱུང་།
གཉིས་པ་ཀུན་བཏུས་ཀྱི་རང་འགྲེལ་དང་འགལ་ཚུལ་དེ་ལ་བཞི་ཡོད་པའི་
ནང་ནས། དང་པོ་འཆད་པར་བྱེད་པ་ལ། གལ་ཏེ་མ་མཐོང་བས་ལྡོག་འགྱུར། །
ཞེས་སོགས་རྐང་པ་གཉིས་བྱུང༌། དེའི་དོན་ཡང་རོ་མངར་ཁྱད་པར་ཅན་དང་
མི་ལྡན་པ་བསྐལ་དོན་དུ་སོང་བའི་གང་ཟག་གི་ངོར་ཟོས་པའི་ཤིང་ཏོག་དང་
གཟུགས་སྨུག་པོར་མཚུངས་པ་དེ་ཆོས་ཅན། ཟོས་པའི་ཤིང་ཏོག་དང་གཟུགས་
སྨུག་པོར་མཚུངས་པའི་ཤིང་ཏོག་ལྷག་མ་རྣམས་རོ་མངར་ཁྱད་པར་ཅན་དང་
ལྡན་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་
གང་ཞིག་དེའི་ལྡོག་ཁྱབ་ཡིན་པའི་ཕྱིར། ཕྱི་མ་དེར་ཐལ། དེ་སྐོར་གྱི་སྐབས་ཀྱི་
ཕྱི་རྒོལ་གྱིས་དེ་སྐོར་གྱི་མི་མཐུན་ཕྱོགས་ལ་མ་མཐོང་ཙམ་ཡིན་པའི་ཕྱིར། ཁྱབ་
པ་ཁས། འདོད་ན། མདོ་རང་འགྲེལ་ལས། གཟུགས་ལ་སོགས་པ་ཆོས་མཚུངས་
པས་རོ་ལ་སོགས་པ་གདོན་མི་ཟ་བར་མཚུངས་པ་དེ་ཡང་རིགས་པ་མ་ཡིན་

ནོ། །ཞེས་པའི་ལུང་ལུང་ཚད་མར་ཁས་བླངས་པ་དང་འགལ་ལོ། །གཉིས་པ་
འཆད་པར་བྱེད་པ་ལ། ལྡོག་པ་ཅན་ཡང་གཏན་ཚིགས་འགྱུར། །ཞེས་པ་འདི་
བྱུང་། འདིའི་དོན་ཡང་སྲོག་ལྡན་གྱི་ལུས་སུ་ཚད་མས་དམིགས་པ་ཡང་ཡིན།
གང་ཟག་གི་བདག་མེད་ཀྱང་ཡིན་པའི་གཞི་མཐུན་པ་ཚད་མས་མ་ངེས་པའི་
སྲོག་ལྡན་གྱི་ལུས་སུ་ཚད་མས་དམིགས་པ་དེ་གསོན་ལུས་གང་ཟག་གི་བདག་
བཅས་སུ་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་ཟག་གི་ངོར། སྲོག་
( ༡ ༢ ༡ ན) ལྡན་གྱི་ལུས་སུ་ཚད་མས་དམིགས་པ་ཆོས་ཅན། གསོན་ལུས་གང་
ཟག་བདག་བཅས་སུ་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
ཕྱོགས་ཆོས་གང་ཞིག །དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་གྲུབ་སྟེ། དེ་
སྐོར་གྱི་སྐབས་ཀྱི་ཕྱི་རྒོལ་འགའ་ཞིག་གིས་དེ་སྐོར་གྱི་མི་མཐུན་ཕྱོགས་ལ་མ་
མཐོང་ཙམ་ཡིན་པའི་ཕྱིར། ཁྱབ་པ་ཁས། འདོད་ན། མདོ་རང་འགྲེལ་ལས།
བདག་རྟག་པར་མི་རུང་བའི་ཕྱིར། བུམ་པ་ལ་སོགས་པ་བདག་མེད་པ་ཉིད་དུ་
མ་གྲུབ་སྟེ། མ་དམིགས་པ་ཙམ་གྱི་ནི་ཐེ་ཚོམ་གྱི་རྒྱུ་ཡིན་པའི་ཕྱིར། ཞེས་ལུང་
ལུང་ཚད་མར་ཁས་བླངས་པ་དང་འགལ་ལོ། །གསུམ་པ་འཆད་པར་བྱེད་པ་ལ།
མ་གྲུབ་སྦྱར་བ་བརྗོད་བྱ་མིན། །ཞེས་པ་འདི་བྱུང༌། འདིའི་དོན་ནི། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་གྲུབ་མ་གྲུབ་ཐེ་ཚོམ་ཟ་བའི་
གང་ཟག་གི་ངོར་བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་རྟགས་ཡང་དག་
ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་གང་ཞིག །དེ་སྒྲུབ་ཀྱི་ལྡོག་ཁྱབ་ཡིན་
པའི་ཕྱིར། ཕྱི་མ་གྲུབ་སྟེ། དེ་འདྲའི་གང་ཟག་དེས་བྱས་པ་སྒྲ་མི་རྟག་པར་སྒྲུབ་
པའི་མི་མཐུན་ཕྱོགས་ལ་མ་མཐོང་ཙམ་ཡིན་པའི་ཕྱིར། ཁྱབ་པ་ཁས། འདོད་ན།
ལྡོག་ཁྱབ་ལ་ཐེ་ཚོམ་ཟ་བའི་གང་ཟག་གི་ངོར་ལྡོག་ཁྱབ་མ་གྲུབ་པ་དང་།
ཕྱོགས་ཆོས་མ་གྲུབ་པ་གཉིས་དཔེ་དོན་དུ་སྦྱར་ནས་བཤད་པ་མི་འཐད་པར་
ཐལ་ལོ། །འདོད་ན། མདོ་རང་འགྲེལ་ལས། ཕྱོགས་ཀྱི་ཆོས་ནི་རྒོལ་བ་དང་

( ༡༢༡བ) ཕྱིར་རྒོལ་བ་གཉིས་ཀ་ལ་ངེས་པར་བཟུང་ངོ༌། །དེ་བཞིན་དུ་མཐུན་
པའི་ཕྱོགས་ལ་ཡོད་པ་དང་མི་མཐུན་པའི་ཕྱོགས་ལ་མེད་པ་དག་ལ་ཅི་རིགས་
པར་བརྗོད་པར་བྱའོ།།ཞེས་པའི་ལུང་ལུང་ཚད་མར་ཁས་བླངས་པ་དང་
འགལ་ལོ། །བཞི་པ་འཆད་པར་བྱེད་པ་ལ། ཁྱད་པར་རྣམ་པར་གཅོད་པ་ཡི །
ཞེས་སོགས་རྐང་པ་གཉིས་བྱུང་། འདིའི་དོན་ཡང་མཉན་བྱ་སྒྲ་རྟག་མི་རྟག་
གཉིས་ཀར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་
གང་ཞིག །དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་གྲུབ་སྟེ། མཉན་བྱ་དེ་
སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་དེས། མཉན་བྱ་རྟག་མི་རྟག་
གང་རུང་མ་ཡིན་པ་ལ་མ་མཐོང་ཙམ་ཡིན་པའི་ཕྱིར། ཁྱབ་པ་ཁས། འདོད་ན།
མདོ་རང་འགྲེལ་ལས།ཁྱད་པར་ནི་རྣམ་པར་གཅོད་པའི་གཏན་ཚིགས་མ
ཡིན་པར་འགྱུར་རོ་ཞེས་པའི་ལུང་ལུང་ཚད་མར་ཁས་བླངས་པ་དང་འགལ་
ལོ། །དེའི་ཉེས་སྤོང་འགོག་པར་བྱེད་པ་ལ། ཚད་མ་གཞན་གྱིས་གནོད་ཅེ་ན། །
ཞེས་སོགས་རྐང་པ་བཞི་བྱུང༌། ལུང་གི་རབ་དབྱེ་དང་འགལ་ཚུལ་འཆད་པ ར་
བྱེད་པ་ལ། མ་མཐོང་ཕྱིར་རེག་མཐོང་བ་ལ། །ཞེས་སོགས་རྐང་པ་གཉིས་བྱུང་།
འདིའི་དོན་ཡང་། གྲང་མིན་དྲོད་མིན་གྱི་རེག་བྱ་བཏང་སྙོམས་པ་བྱེ་བྲག་པས་
མ་མཐོང་བ་དེ་ཆོས་ཅན། བྱེ་བྲག་པས་མཐོང་པའི་ས་ཆུ་མེ་གསུམ་ལ་རེག་བྱ་
བཏང་སྙོམས་པ་མི་ལྡན་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་
སྒྲུབ་ཀྱི་ཕྱོགས་ཆོས་གང་ཞིག །དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་གྲུབ་
སྟེ། ( ༡༢༢ན)དེ་སྐོར་གྱི་ཕྱི་རྒོལ་འགའ་ཞིག་གིས་དེ་སྐོར་གྱི་མི་མཐུན་ཕྱོགས་ལ་
མ་མཐོང་ཙམ་ཡིན་པའི་ཕྱིར།། ཁྱབ་པ་ཁས། རྩ་བར་འདོད་ན། ལུང་གི་རབ་
དབྱེ་ལས། གལ་ཏེ་མ་མཐོང་བ་དག་གི་མཐོང་བ་དག་ལ་འགོག་པར་བྱེད་ན།
དེ་ཡང་རིགས་པ་མ་ཡིན་ནོ་ཞེས་པའི་ལུང་ལུང་ཚད་མར་ཁས་བླངས་པ་དང་
འགལ་ལོ། །དེ་ལྟར་ཁས་ལེན་པའི་རང་གཞན་གྱི་སྡེ་པ་གཉིས་ལ་མངོན་སུམ་

དང་འགལ་ཚུལ་འཆད་པར་བྱེད་པ་ལ། ཡུལ་ལ་སོགས་པ་ཞེས་པ་རྐང་པ་བཞི་
བྱུང་། འདིའི་དོན་རོ་མངར་ཁྱད་པར་ཅན་དང་མི་ལྡན་པ་བསྐལ་དོན་དུ་སོང་
བའི་གང་ཟག་གི་ངོར། སྐྱུ་རུ་ར་དེ་ལག་མཐིལ་གྱི་སྐྱུ་རུ་ར་རོ་མངར་ཁྱད་པར་
ཅན་དང་ལྡན་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
ཕྱོགས་ཆོས་གང་ཞིག །དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་གྲུབ་སྟེ།
སྒྲུབ་ཀྱི་སྐབས་ཀྱི་ཕྱི་རྒོལ་གྱིས་དེ་སྒྲུབ་ཀྱི་མི་མཐུན་ཕྱོགས་ལ་མ་མཐོང་ཙམ་
ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། སྐྱུ་རུ་ར་ཡིན་ན། རོ་མངར་
ཁྱད་པར་ཅན་དང་ལྡན་པས་མ་ཁྱབ་པའི་ཕྱིར། སྐྱུ་རུ་ར་དེ་ལ་ཡང་། ཡུལ་
གྱི་ས་བཟང་ངན་དང་སོ་ནམ་ལེགས་ཉེས་ལ་སོགས་པའི་ཁྱད་པར་ལས། རོ་
མངར་ཁྱད་པར་ཅན་དང་ལྡན་པ་དང་མི་ལྡན་པའི་རྫས་དུ་མ་མངོན་སུམ་ལ་
སྣང་བའི་ཕྱིར། དེ་ལྟར་ཁས་ལེན་པའི་གཞན་སྡེ་བའི་གཙོ་བོ་གསུམ་ལ་ཁས་
བླངས་ནང་འགལ་གྱི་སྒོ་ནས་སྐྱོན་སྟོན་པ་ལ། བདག་དང་ས་ལ། ཞེས་
( ༡༢༢བ)སོགས་རྐང་པ་བཞི་བྱུང༌། འདིའི་དོན་ཡང་རྟགས་མི་མཐུན་ཕྱོགས་
ལ་མ་མཐོང་ཙམ་གྱིས་ལྡོག་ཁྱབ་གྲུབ་པ་མི་འཐད་པར་ཐལ། གསོན་ལུས་ལ་
བདག་ཚད་མས་མ་དམིགས་ཀྱང་། གསོན་ལུས་ལ་བདག་ཡོད། ས་ལ་ཤེས་པ་
ཚད་མས་མ་དམིགས་ཀྱང་ས་ལ་ཤེས་པ་ཡོད། འོ་མའི་དུས་སུ་ཞོ་ཚད་མས་མ་
དམིགས་ཀྱང་། འོ་མའི་དུས་སུ་ཞོ་ཡོད་པའི་ཕྱིར། རྟགས་དང་པོ་བྱེ་བྲག་པ་ལ་
ཁས། གཉིས་པ་གྲངས་ཅན་པ་ལ་ཁས། གསུམ་པ་རྒྱང་འཕེན་པ་ལ་ཁས། དེ་
ལྟར་ན་དེ་རྣམས་ཀྱི་དོན་འཆད་པར་བྱེད་པ་ལ། དེ་ཕྱིར་དེ་ཙམ་དང་འབྲེལ་
བའི་ཞེས་སོགས་བྱུང༌། དེས་ན་རྟགས་མི་མཐུན་ཕྱོགས་ལ་མ་མཐོང་ཙམ་གྱིས་
ལྡོག་ཁྱབ་གྲུབ་པ་འགོག་པ་ལ། བཤད་བྱའི་ལུང་འགོད་པ་དང་། ལུང་གི་དོན་
བཤད་པ་གཉིས། དང་པོ་ནི་རང་འགྲེལ་ལས། མི་དམིགས་པ་ཐམས་ཅད་ནི་
རྟགས་སྦྱོར་བྱེད་པ་མ་ཡིན་ཏེ། དེའི་ཕྱིར་གཅིག་ལོག་པས་གཞན་ལྡོག་པར་

དེ་གཉིས་རང་བཞིན་འབྲེལ་བ་འགའ་ཞིག་ཀྱང་འདོད་པར་བྱ་
དགོས་སོ། །དེ་ལྟར་མ་ཡིན་ན་གཏན་ཚིགས་གོ་བར་བྱེད་པ་མ་ཡིན་པར་
འགྱུར་རོ། །
༈ གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མ་གྲུབ་བཟློག་དོན་
དང་། འཁྲུལ་པ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་ཡིན་།
འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་ངེས་པ་མེད་དེ།དེས་ན་དེ་
ཉིད་སྟོན་པར་མཛད་པ་ན་ངེས་པ་བཤད་པ་ཡིན་ནོ། །དེ་ལ་རྗེས་སུ་འགྲོ་བ་
ངེས་པས་ནི། འགལ་བ་དང་དེའི་ཕྱོགས་དང་( ༡༢༣ན) མཐུན་པ་རྣམས་བསལ་
ཏེ། ལྡོག་པས་ནི་མ་ངེས་པ་དང་དེའི་ཕྱོགས་དང་མཐུན་པ་ལྷག་མ་དང་ལྡན་
པ་ལ་སོགས་པའོ། །གཉིས་ཀ་ལ་ཞེས་བྱ་བ་ནི་གཅིག་ལ་གྲུབ་པ་བཀག་པ་ཡིན་
ནོ། །རབ་ཏུ་གྲུབ་པ་ཞེས་སྨོས་པས་ནི་མཐུན་པའི་ཕྱོགས་དང་མི་མཐུན་པའི་
ཕྱོགས་དག་ལ་ལྷག་མ་དང་ལྡན་པ་དང་ཐུན་མོང་མ་ཡིན་པའི་ཐེ་ཚོམ་ཟ་བ་
དག་ཀྱང་ངོ་ཞེས་གསུངས། འདིའི་དོན་ཡང་མི་རྟག་པ་ལྡོག་སྟོབས་ཀྱིས་བྱས་
པ་ལྡོག་པའི་སྒོ་ནས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་སུ་འགྲོ་
ལྡོག་གི་ཁྱབ་པ་ཚད་མས་ངེས་པ་དེ་སྐོར་གྱི་རྟགས་ཆོས་ཀྱི་འབྲེལ་བ་ཚད་མས་
ངེས་པ་ལ་རག་ལས་པ་ཡིན་ཏེ། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་
ལྡོག་ཁྱབ་མི་འགྲུབ་པ་དེའི་ཕྱིར། བྱས་པ་ལ་ཁོ་ན་རེ། དེ་མི་འཐད་དེ། བྱས་མི་
རྟག་གཉིས་འབྲེལ་མེད་ཡིན་པའི་ཕྱིར་ཟེར་ན། འོ་ན། བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་མ་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྗེས་ཁྱབ་རྣལ་མར་མ་ངེས་པའི་ཕྱིར་ཏེ། བྱས་མི་རྟག་གཉིས་འབྲེལ་
མེད་ཡིན་པའི་ཕྱིར། དེ་སྐད་དུ་ཡང་ཤཱཀྱས། གང་གི་ཕྱིར་དེ་ལྟར་མ་མཐོང་བ་
ཙམ་གྱིས་ལྡོག་པ་མ་ཡིན་པ་དེའི་ཕྱིར། གཅིག་ལོག་པས་བསྒྲུབ་པར་ལྡོག་པར་འདོད་པས་ནི། བསྒྲུབ་པར་བྱ་བ་

དང་སྒྲུབ་པ་དེ་གཉིས་དེའི་བདག་ཉིད་དང་དེ་ལས་བྱུང་བའི་མཚན་ཉིད་ཀྱི་
འབྲེལ་བ་འགའ་ཞིག་ཀྱང་འདོད་པར་བྱ་དགོས་ཏེ། ( ༡༢༣བ) ལྡོག་པ་ཙམ་
གྱིས་འབའ་ཞིག་གི་ནི་མི་ཆོག་གོ །དེ་ལྟར་མ་ཡིན་ཏེ། འབྲེལ་བར་མི་འདོད་ན་
གཏན་ཚིགས་གོ་བར་བྱེད་པ་མ་ཡིན་པར་འགྱུར་ཏེ། ཁྱབ་པ་མ་ངེས་པའི་ཕྱིར་
རོ། །ཞེས་གསུངས། འོ་ན། སློབ་དཔོན་ཕྱོགས་གླང་གིས་རྗེས་སུ་འགྲོ་ལྡོག་གི་
ཁྱབ་པ་སོ་སོའི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ལ་
དགོས་པ་ཡོད་དེ། རྟགས་ཆོས་ཀྱི་འབྲེལ་བ་ཚད་མས་མ་ངེས་པར་རྗེས་སུ་འགྲོ་
ལྡོག་གི་ཁྱབ་པ་ཚད་མས་ངེས་མི་ནུས་སོ། །ཞེས་ཤེས་པར་བྱ་བའི་ཆེད་ཡིན་
པའི་ཕྱིར་ཏེ། དེ་སྐད་དུ་ཡང་། ཤཱཀྱ་བློས་རྗེས་སུ་འགྲོ་བ་དང་། ལྡོག་པ་ངེས་པ་
བརྗོད་པར་མཛད་པས་ནི་དོན་གྱིས་ན་འབྲེལ་བ་ཡང་བསྟན་པ་ཁོ་ན་ཡིན་ཏེ་
འདི་ལྟར་འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་ངེས་པ་མེད་དོ། །
གཏན་ཚིགས་དེས་ན་དེའི་བདག་ཉིད་དང་དེ་ལས་བྱུང་བའི་མཚན་ཉིད་ཀྱི་
འབྲེལ་བ་དེ་ཉིད་སྟོན་པར་མཛད་པ་ན་ངེས་པ་བཤད་པ་ཡིན་ནོ། །འོ་ན་ཉེས་
པ་གང་གི་གཉེན་པོར་ངེས་བརྗོད་མཛད་ཅེ་ན། སྒྲ་མི་རྟག་པར་སྒྲུབ་པའི་རྗེས་
ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ལ་དགོས་
པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་འགལ་རྟགས་དང་འགལ་བ་ལྷག་
ལྡན་གྱི་མ་ངེས་པའི་གཏན་ཚིགས་ཡིན་པ་བཅད་པར་བྱ་བའི་ཆེད་ཡིན་པའི་
ཕྱིར་ཏེ། དེ་སྐད་དུ་ཤཱཀྱས། ཉེས་པ་གང་གི་གཉེན་པོའི་ཚུལ་གང་གི་ངེས་པ་
བཤད་ཅེ་ན། དེ་བསྟན་པའི་ཕྱིར། དེ་ལ་ཞེས་བྱ་བ་ལ་སོགས་པ་སྨོས་སོ། །
འགལ་བ་དང་དེའི་ཕྱོགས་དང་མཐུན་པ་རྣམས་ཞེས་བྱ་བ་ནི་འགལ་བ་
རྣམས་དང་དེའི་ཕྱོགས་དང་མཐུན་པ་( ༡༢༤ན) རྣམས་ཏེ། འགལ་བའི་ཕྱོགས་
དང་མཐུན་པ་ནི་གང་དག་མི་མཐུན་པའི་ཕྱོགས་ལ་ཡོད་པ་ནི་ངེས་ལ་མཐུན་
པའི་ཕྱོགས་ལ་མེད་པར་ནི་ཐེ་ཚོམ་ཟའོ་ཞེས་གསུངས། སྒྲ་མི་རྟག་པར་སྒྲུབ་

མཛད་
པའི་ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་
ལ་ཆོས་ཅན། དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་དངོས་མ་
ངེས་ཀྱི་གཏན་ཚིགས་དང་ཡང་དག་ལྷག་ལྡན་གྱི་མ་ངེས་པའི་གཏན་ཚིགས་
ཡིན་པ་བཅད་པར་བྱ་བའི་ཆེད་ཡིན་པའི་ཕྱིར་ཏེ། དེ་སྐད་ཡང་ཤཱཀྱས། ལྡོག་
པ་ངེས་པས་ནི་ཞེས་བྱ་བ་སྐབས་དང་སྦྱར་རོ། །མ་ངེས་པ་ཞེས་བྱ་བ་ནི་ཐུན་
མོང་གི་མ་ངེས་པའོ། ། །དེའི་ཕྱོགས་དང་མཐུན་པ་ནི་མ་ངེས་པའི་ཕྱོགས་དང་
མཐུན་པ་སྟེ། ལྷག་མ་དང་ལྡན་ལ་སོགས་པའོ་ཞེས་གསུངས། འོ་ན་གཉིས་ཀ་
ལ་ཞེས་བྱ་བ་ནི་གཅིག་ལ་གྲུབ་པ་བཀག་པ་ཡིན་ནོ། །ཞེས་གཉིས་ཀ་སྨོས་པ་ལ་
དགོས་པ་གང་ཡོད་ཅེ་ན། དགོས་པ་ཡོད་དེ། སྒྲ་མི་རྟག་པར་སྒྲུབ་པའི་གཞན་
དོན་སྐབས་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་གཞན་དོན་སྐབས་ཀྱི་ཚུལ་
གསུམ་དེ་སྒྲུབ་ཀྱི་གཞན་དོན་སྐབས་ཀྱི་རྒོལ་ཕྱི་རྒོལ་གཉིས་ཀས་ཚད་མས་
གྲུབ་པ་གཅིག་དགོས་སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ། དེ་སྐད་
དུ་ཡང་ཤཱཀྱ་བློས། གཉིས་ཀ་ལ་ཞེས་བྱ་བ་ནི་གཅིག་ལ་གྲུབ་པ་དགག་པ་ཡིན་
ནོ། །ཞེས་བྱ་བ་ནི་གཉིས་ཀ་ལ་ཡང་རབ་ཏུ་གྲུབ་པ་ནི་ཞེས་བྱ་བ་འདིས་ནེ་
རྒོལ་བའམ་ཕྱི་རྒོལ་བ་གཅིག་ལ་གྲུབ་པ་གང་ཡིན་པ་དེ་བཀག་( ༡༢༤༠)པ་
ཡིན་ནོ། །ཞེས་གསུངས་པའི་ཕྱིར། འོ་ན་རབ་ཏུ་གྲུབ་པ་སྨོས་པ་ལ་དགོས་པ་
གང་ཡོད་ཅེ་ན། དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་ལྷག་ལྡན་
གྱི་མ་ངེས་པའི་གཏན་ཚིགས་དང་། ཐུན་མོང་མ་ཡིན་པའི་མ་ངེས་པའི་གཏན་
ཚིགས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར་ཏེ། དེ་སྐད་དུ་ཡང་ཤཱཀྱ་
བློས། རབ་ཏུ་གྲུབ་པ་ཞེས་སྨོས་པས་ཏེ། རབ་ཏུ་གྲུབ་པ་ཞེས་བྱ་བ་འདི་ནི་ལྷག་
མ་དང་ལྡན་པ་དང་ཐུན་མོང་མ་ཡིན་པའི་ཐེ་ཚོམ་ཟ་བ་དག་ཀྱང་བཀག་གོ །
ཞེས་གསུངས། འོ་ན་འགལ་མ་ངེས་མ་གྲུབ་པའི་གཏན་ཚིགས་གསུམ་རྟགས་
ཡང་དག་ཡིན་པ་བཅད་པར་བྱ་བའི་ཆེད་དུ་ཚུལ་གསུམ་སོ་སོའི་མཚན་ཉིད་

འཆད་པའི་ཚིག་ཟུར་དུ་ངེས་བརྗོད་མཛད་དམ་མ་མཛད། མ་མཛད་ན། རང་
འགྲེལ་ལས། དེ་ལ་རྗེས་སུ་འགྲོ་བ་ངེས་པས་ནི་འགལ་བ་དང་དེའི་ཕྱོགས་དང་
མཐུན་པ་རྣམས་བསལ་ཏོ་ཞེས་བཤད་པ་དང་འགལ་ལ། མཛད་ན། ཊིཀྐ་ལས།
འགལ་མ་ངེས་མ་གྲུབ་པའི་གཏན་ཚིགས་གསུམ་རྟགས་ཡང་དག་ཡིན་པ་ལྡོག་
པའི་ཕྱིར་དུ་ཚུལ་གསུམ་གྱི་མཚན་ཉིད་དུ་ངེས་པ་སྨོས་པར་འདོད་པ་ནི་རྣམ་
པར་འཁྱམས་ཏེ། དེ་ལྟར་ན་བྱས་པ་འདུས་མ་བྱས་ཀྱི་ནམ་མཁའི་སྟེང་དུ་བུམ་
པ་འགོག་པའི་རྟགས་སུ་ཁས་བླངས་པ་ལ་ཉེས་པ་མེད་པར་འགྱུར་རོ་ཞེས་
བཤད་པ་དང་འགལ་ལོ་ཟེར་ན། དེ་ལྟར་ངེས་བརྗོད་མཛད་པ་ཡིན་ཏེ། བློ་
སྐྱོན་ཅན་གྱི་སྒྲུབ་ངག་རྣམས་སྒྲུབ་ངག་ཡང་དག་ཡིན་པ་བཅད་པར་བྱ་བའི་
ཕྱིར་དུ་ཚད་མ་མདོར།( ༡༢༥ན) གཞན་དོན་རྗེས་དཔག་གི་མཚན་ཉིད་འཆད་
པའི་ཚིག་ཟུར་དུ་རང་གི་མཐོང་བ་ཞེས་པའི་ཚིག་སྨོས། དོན་སྐྱོན་ཅན་གྱི་སྒྲུབ་
ངག་རྣམས་སྒྲུབ་ངག་ཡང་དག་ཡིན་པ་བཅད་པར་བྱ་བའི་ཆེད་དུ་དོན་ཞེས་
པའི་ཚིག་སྨོས་སྔ་རྒོལ་ཡང་དག་གིས་ཁས་མ་བླངས་ཤིང་བསྟན་བཅོས་མཁན་
པོའི་འདོད་པ་དེ་གཞན་དོན་བསྒྲུབ་བྱ་ཡང་དག་ཡིན་པ་བཅད་པར་བྱ་བའི་
ཆེད་དུ་ཚད་མ་མདོར། གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་
པའི་ཚིག་ཟུར་དུ་རང་ཉིད་ཅེས་པའི་ཚིག་སྨོས། དེ་ལྟར་སྒྲུབ་བྱེད་དུ་བཀོད་
ཅིང་མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་རྣམས་
གཞན་དོན་བསྒྲུབ་བྱ་ཡང་དག་ཡིན་པ་བཅད་པར་བྱ་བའི་ཕྱིར་དུ་ཁོ་ན་ཞེས་
པའི་ཚིག་སྨོས་པའི་ཕྱིར། རྟགས་གྲུབ་སྟེ། དེ་སྤང་ཕྱིར་བདག་མཐོང་བའི་ཚིག
ཅེས་གསུངས་པའི་ཕྱིར། གཉིས་པ་གྲུབ་སྟེ། དོན་སྨོས་དེ་རྣམས་སྒྲ་དག་དང་། །
ཞེས་གསུངས་པའི་ཕྱིར། གསུམ་པ་གྲུབ་སྟེ། ལོག་པར་རྟོག་པ་བསལ་བའི་ཕྱིར།།
ཞེས་སོགས་རྐང་པ་གཉིས་ཀྱི་དོན་གྲུབ་པའི་ཕྱིར། བཞི་པ་གྲུབ་སྟེ། དུས་གཞན་
བཅད་ཕྱིར་བཤད་པ་ཡིན། །ཞེས་གསུངས་པའི་ཕྱིར། དེ་ལྟར་ཡིན་ན། ཊིཀྐ་

ལས། དེའི་དོན་གང་ཞེ་ན། དེ་བཞག་ཏུ་ཡོད་དེ། བྱས་པ་སྒྲ་མི་རྟག་པར་སྒྲུབ་
པའི་མ་གྲུབ་པའི་གཏན་ཚིགས་ཡིན་པ་བཅད་པར་བྱ་བའི་ཕྱིར་དུ་སྒྲ་མི་རྟག་
པར་སྒྲུབ་པའི་ཕྱོགས་ཆོས་ཀྱི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་
མཛད་ལ། ལྟར་སྣང་ཡང་དག་ཡིན་པ་( ༡༢༥༠) བཅད་པར་བྱ་བའི་ཕྱིར་དུ་
ཚུལ་གསུམ་སོ་སོའི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་ན།
བྱས་པ་འདུས་མ་བྱས་ཀྱི་ནམ་མཁའི་སྟེང་དུ་བུམ་པ་འགོག་པའི་རྟགས་ཡང་
དག་ཏུ་འགྱུར་བ་དེ་ལུང་དེའི་དོན་ཡིན་པའི་ཕྱིར། འགྱུར་ཚུལ་ཇི་ལྟར་ཡིན་ཞེ་
ན། འོ་ན། མིག་ཤེས་ཀྱི་གཟུང་བྱ་ཆོས་ཅན། སྒྲ་མི་རྟག་པར་སྒྲུབ་པའི་ཕྱོགས་
ཆོས་མ་ཡིན་ཏེ། སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པའི་ཕྱིར་
ཞེས་པའི་སྦྱོར་བ་དེ། ཚད་མ་མདོ་ལས། རྗེས་དཔག་བྱ་དང་དེ་མཚུངས་ལ།
ཡོད་དང་མེད་ཉིད་ལ་མེད་ལ། །ཞེས་པའི་གཞུང་འདིའི་ནང་ཚན་དུ་གྱུར་པའི་
རྗེས་སུ་དཔག་བྱ་ལ་ཡོད་པ་ཞེས་པའི་གཞུང་གི་དོན་སྦྱོར་རྣམ་དག་ཡིན་པར་
ཐལ། དེ་ཡིན་པའམ། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མ་གྲུབ་པའི་
གཏན་ཚིགས་མ་ཡིན་ཏེ། སྒྲའི་སྟེང་དུ་འགོད་ཚུལ་དང་མཐུན་པར་གྲུབ་པས་
སྒྲ་མི་རྟག་པར་སྒྲུབ་པའི་ཚུལ་དང་པོ་ཡིན་པའི་ཕྱིར་ཞེས་པའི་སྦྱོར་བ་འདི་
གཞུང་འདིའི་དོན་སྦྱོར་རྣམ་དག་ཡིན་པ་གང་རུང་ཞིག །སྦྱོར་བ་འདི་དེ་ལྟར་
མ་ཡིན་པའི་ཕྱིར། ཕྱི་མ་མ་གྲུབ་ན། བྱས་པ་སྒྲ་མི་རྟག་པར་སྒྲུབ་པའི་མ་གྲུབ་
པའི་གཏན་ཚིགས་ཡིན་པ་བཅད་པའི་ཕྱིར་དུ་སྒྲ་མི་རྟག་པར་སྒྲུབ་པའི
ཕྱོགས་ཆོས་ཀྱི་མཚན་ཉིད་འཆད་པའི་ཚིག་ཟུར་དུ་སྒྲའི་སྟེང་དུ་འགོད་ཚུལ་
དང་མཐུན་པར་ཡོད་པ་ཉིད་དུ་ངེས་པ་ཞེས་སྨོས་མི་རིགས་པར་ཐལ། མ་གྲུབ་
པ་དེའི་ཕྱིར། འདོད་ན་འགལ། རྩ་བར་འདོད་ན། སྒྲའི་སྟེང་དུ་འགོད་ཚུལ་
དང་མཐུན་པར་མ་གྲུབ་པ་དེ། མིག་ཤེས་ཀྱི་གཟུང་བྱ་སྒྲ་( ༡༢༦ན) མི་རྟག་པར་
སྒྲུབ་པའི་ཕྱོགས་ཆོས་ཡིན་པ་འགོག་པའི་རྟགས་ཡང་དག་ཡིན་པར་ཐལ་ལོ། །

འདོད་ན། བྱས་པ་འདུས་མ་བྱས་ཀྱི་ནམ་མཁའི་སྟེང་དུ་བུམ་པ་འགོག་པའི་
རྟགས་ཡང་དག་ཡིན་པར་ཐལ་ལོ། །དེ་ལྟར་ཡིན་ན། སློབ་དཔོན་ཕྱོགས་གླང་
གིས་ཚུལ་གསུམ་སོ་སོའི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་
མཛད་པའི་གཞུང་གང་ཞེ་ན། དེ་ལ་ཁ་ཅིག ཚད་མ་མདོས། རྗེས་དཔག་བྱ་
དང་དེ་མཚུངས་ལ། །ཡོད་དང་མེད་ལ་མེད་པར་ནི། །ངེས་པ་ཞེས་པའི་གཞུང་
འདི་ཡིན་ནོ་ཟེར་ན། དེ་མི་འཐད་དེ། ཚད་མ་མདོ་རྩ་བ་ལས། ངེས་པ་ཞེས་
པའི་ཚིག་དངོས་སུ་མ་བྱུང་བའི་ཕྱིར་ཏེ། ཀུན་བཏུས་དར་ཊིཀ་ལས། ཚུལ་
གསུམ་སོ་སོའི་མཚན་ཉིད་ཀྱི་ཟུར་དུ་ངེས་པ་ཞེས་རྩ་བའི་ཚིག་ལས་དངོས་སུ་
མ་བསྟན་ཡང་སྦྱར་དགོས་པ་ཤེས་པར་བྱ་བའི་ཆེད་ཡིན་ནོ་ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། ཊིཀྐ་ལས། དེས་ན་ཚད་མ་ཀུན་ལས་བཏུས་
པར། རྗེས་དཔག་བྱ་དང་དེ་མཚུངས་ལ། །ཡོད་དང་མེད་ལ་མེད་པར་ནི། །
ངེས་པ་ཞེས་གསུངས་པ་ནི་ཚུལ་གསུམ་གྱི་མཚན་ཉིད་སྟོན་པ་ཡིན་ལ་ཞེས་
གསུངས་པ་དང་འགལ་ལོ་ཞེ་ན།དེ་མི་འགལ་ཏེ་ཀུན་བཏུས་རྣམ་ངེས་སུ་
དྲངས་པ་ལས། ངེས་པ་ཞེས་པའི་ཚིག་དངོས་སུ་བྱུང་བ་ཡིན་ཅིང་། ཀུན་
བཏུས་སུ། རྗེས་དཔག་བྱ་དང་དེ་མཚུངས་ལ། །ཡོད་དང་མེད་ཉིད་ལ་མེད་ལ། །
འདི་རུ་ཤེས་པའང་ཐོབ་པ་ཉིད། །ཤེས་བྱེད་སྐབས་ཀྱི་དབང་བྱའི་ཕྱིར། །ཞེས་
པ་ཙམ་བྱུང་བ་ཡིན་པའི་( ༡༢༦བ) ཕྱིར། །
༈ རང་ལུགས་ཀུན་བཏུས་སུ། རྫེས་དཔག་བྱ་དང་དེ་མཚུངས་ལ། །ཡོད་
དང་མེད་ཉིད་ལ་མེད་ལ། །འདི་རུ་ཤེས་པའང་ཐོབ་པ་ཉིད། །ཅེས་པའི་གཞུང་
འདི་དང་། མདོ་རང་འགྲེལ་ལས། གང་ཞིག་གཉིས་ཀ་ལ་རབ་ཏུ་གྲུབ་པ་ནི་
བསྒྲུབ་པའོ་ཞེས་པའི་གཞུང་གཉིས་ཀ་སློབ་དཔོན་ཕྱོགས་གླང་གིས་ཚུལ་
གསུམ་སོ་སོའི་མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པའི་
གཞུང་ཡིན་ལ། དེ་ཡང་གཞུང་དང་པོ་དེས་སྒྲ་མི་རྟག་པར་སྒྲུབ་པའི་གཞན་

དོན་སྐབས་ཀྱི་ཕྱོགས་ཆོས་ཡིན་ན། སྒྲའི་སྟེང་དུ་འགོད་ཚུལ་དང་མཐུན་པར་
ཡོད་པ་ཉིད་དུ་ངེས་པ་གཅིག་དང་། དེ་སྒྲུབ་ཀྱི་གཞན་དོན་སྐབས་ཀྱི་རྗེས་
ཁྱབ་ཡིན་ན། དེ་སྐོར་གྱི་མཐུན་ཕྱོགས་ཁོ་ན་ལ་ཡོད་པ་ཉིད་དུ་ངེས་པ་ཅིག་
དང་། དེ་སྒྲུབ་ཀྱི་གཞན་དོན་སྐབས་ཀྱི་ལྡོག་ཁྱབ་ཡིན་ན། དེ་སྒྲུབ་ཀྱི་མི་མཐུན་
ཕྱོགས་ལ་མེད་པ་ཉིད་དུ་ངེས་པ་ཅིག་དགོས་སོ་ཞེས་བསྟན། རྒོལ་བ་གང་གིས་
ངེས་པ་ཅིག་དགོས་ཞེ་ན། དེ་སྒྲུབ་ཀྱི་གཞན་དོན་སྐབས་ཀྱི་རྒོལ་ཕྱི་རྒོལ་གཉིས་
ཀས་ངེས་པ་ཅིག་དགོས་སོ། །ཞེས་འཆད་པར་བྱེད་པ་ལ་གཞུང་ཕྱི་མ་འདི་
བྱུང་།
༈ མཐའ་དཔྱད་པ་ལ། ཁ་ཅིག །ཆོས་དེ་རང་ཉིད་ཀྱི་རྟགས་ཀྱིས་ཆོས་དེ་
གཞི་དེར་སྒྲུབ་པའི་རྟེན་ཤེས་འདོད་ཆོས་ཅན་སྐྱོན་མེད་གང་ཞིག་ཆོས་དེའི་
སྟེང་དུ་འགོད་ཚུལ་དང་མཐུན་པར་གྲུབ་པ་དེ། ཆོས་དེ་གཞི་དེར་སྒྲུབ་པའི་
ཕྱོགས་ཆོས་ཀྱི་མཚན་ཉིད་ཡིན་ཟེར་ན། དུ་མ་མ་ཡིན་པ་ཆོས་ཅན། བ་སྤྱི་རྟག་
དངོས་རང་ཉིད་ཀྱི་རྟགས་ཀྱིས་བ་སྤྱི་རྟག་དངོས་རང་གི་བསལ་( ༡༢༧ན)བ་
དུ་མ་ལ་དོན་དམ་པར་འཕྲོ་འདུ་མ་འབྲེལ་བར་སྒྲུབ་པའི་རྟེན་ཤེས་འདོད་
ཆོས་ཅན་སྐྱོན་མེད་ཡིན་པར་ཐལ། དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར་ཏེ།
དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། བ་སྤྱི་རྟག་དངོས་ཆོས་ཅན། དུ་
མ་ཡོད་པར་ཐལ། རང་གི་བསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་
བའི་ཕྱིར་ཞེས་པའི་ཐལ་འགྱུར་འདི། སྒྲུབ་བྱེད་ཡང་དག་འཕེན་པའི་ཐལ་
འགྱུར་ཡང་དག་ཡིན་པའི་ཕྱིར་ཏེ། གཞན་གྱི་བཏགས་པ་ཡི། ཞེས་སོགས་རྐང་
པ་གསུམ་གྱི་དོན་གྲུབ་པའི་ཕྱིར། རྩ་བར་འདོད་ན། བ་སྤྱི་རྟག་དངོས་ཆོས་
ཅན། ཡོད་པར་ཐལ་ལོ། །གཞན་ཡང་། དུ་མ་མ་ཡིན་པ་ཆོས་ཅན། བ་སྤྱི་རྟག་
དངོས་ཀྱི་སྟེང་དུ་འགོད་ཚུལ་དང་མཐུན་པར་གྲུབ་པར་ཐལ། དེ་ལྟར་སྒྲུབ་
པའི་ཕྱོགས་ཆོས་ཡིན་པའི་ཕྱིར། ཁྱབ་པ་ཁས། འདོད་ན། དེའི་སྟེང་དུ་འགོད་

ཚུལ་དང་མཐུན་པར་གྲུབ་པ་ཡོད་པར་ཐལ་ལོ། །འདོད་ན། བ་སྤྱི་རྟག་དངོས་
ཡོད་པར་ཐལ་ལོ། །བྱས་པ་ལ་ཁོ་ན་རེ། དེའི་སྟེང་དུ་འགོད་ཚུལ་དང་མཐུན་
པར་གྲུབ་པ་ཡོད་པར་ཐལ། གང་ཟག་གི་བདག་མེད་དེ་དེའི་སྟེང་དུ་འགོད་
ཚུལ་དང་མཐུན་པར་གྲུབ་པ་ཡིན་པའི་ཕྱིར་ཏེ།དེའི་སྟེང་དུ་གང་ཟག་གི་
བདག་མེད་འགོད་ཚུལ་དང་མཐུན་པར་གྲུབ་པ་ཡིན་པའི་ཕྱིར་ན་མ་ཁྱབ། ཁ་
ཅིག །རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་
སྐྱོན་མེད་ཡོད་པ་གང་ཞིག །རང་ཉིད་སྒྲའི་སྟེང་དུ་འགོད་ཚུལ་དང་མཐུན་
པར་ཡོད་པ་( ༡༢༧༠)ཉིད་དུ་ངེས་པ་དེ། རང་ཉིད་སྒྲ་མི་རྟག་པར་སྒྲུབ་པའི་
ཕྱོགས་ཆོས་ཡིན་པའི་མཚན་ཉིད་ཡིན་ཟེར་ན། སྒྲ་ཡོད་པར་སྒྲུབ་པའི་ཕྱོགས་
ཆོས་ཀྱི་མཚན་ཉིད་ཀྱི་ཟུར་དུ་རང་ཉིད་ཀྱི་རྟགས་ཀྱིས་སྒྲ་ཡོད་པར་སྒྲུབ་པའི་
ཤེས་འདོད་ཆོས་ཅན་སྐྱོན་མེད་ཡོད་པ་ཞེས་སྨྲ་རིགས་པར་ཐལ། དམ་བཅའ་
འཐད་པའི་ཕྱིར། འདོད་ན། སྒྲ་ཡོད་པར་སྒྲུབ་པའི་ཕྱོགས་ཆོས་ཚད་མས་ངེས་
པའི་གང་ཟག་ཡིན་ན། སྒྲ་ཡོད་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་
ཡོད་པར་ཚད་མས་ངེས་པའི་གང་ཟག་ཡིན་དགོས་པར་ཐལ་ལོ། །ཚད་མས་
དམིགས་པའི་རྟགས་ཀྱིས་སྒྲ་ཡོད་པར་སྒྲུབ་པའི་ཕྱི་རྒོལ་ཡང་དག་ཆོས་ཅན།
དེར་ཐལ། དེའི་ཕྱིར། འདོད་ན། སྒྲ་ཡོད་པར་ཚད་མས་ངེས་པའི་གང་ཟག་
ཡིན་པར་ཐལ་ལོ། །ཁ་ཅིག །སྒྲ་རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཤེས་འདོད་ཆོས་ཅན་སྐྱོན་མེད་ཡིན་པ་གང་ཞིག །རང་ཉིད་སྒྲའི་སྟེང་དུ་
ཐ་དད་པའི་ཚུལ་གྱིས་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ།
རང་ཉིད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད་ཡིན་
ཟེར་ན། བྱས་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་
ན། སྒྲའི་སྟེང་དུ་ཐ་དད་ཡིན་པར་ཐལ་ལོ། །འདོད་ན། ཐ་དད་ཡིན་པར་ཐལ་
ལོ། །གཞན་ཡང་། ཆོས་དེའི་སྟེང་དུ་ཡོད་པ་གང་ཞིག །ཆོས་དེ་དང་གཅིག་

ཡིན་ན། ཆོས་དེའི་སྟེང་དུ་གཅིག་ཡིན་དགོས་པར་ཐལ། ཆོས་དེ་དང་ཐ་དད་
གང་ཞིག །ཆོས་དེའི་སྟེང་དུ་ཡོད་ན་( ༡༢༨ན) ཆོས་དེ་དང་ཐ་དད་ཡིན་དགོས་
པའི་ཕྱིར་ཏེ། བྱས་པ་སྒྲའི་སྟེང་དུ་ཐ་དད་ཡིན་པའི་ཕྱིར། རྟགས་ཁས། རྩ་བར་
འདོད་ན། བྱས་མི་རྟག་གཉིས་ཆོས་ཅན། བྱས་མི་རྟག་གཉིས་ཀྱི་སྟེང་དུ་གཅིག་
ཡིན་པར་ཐལ། དེ་གཉིས་ཀྱི་སྟེང་དུ་ཡོད་པ་གང་ཞིག །དེ་གཉིས་དང་གཅིག་
ཡིན་པའི་ཕྱིར། འདོད་ན། བྱས་མི་རྟག་གཉིས་ཀྱི་སྟེང་དུ་དེ་གཉིས་གཅིག་ཡིན་
པར་ཐལ་ལོ། །འདོད་ན། དེ་གཉིས་གྲུབ་པའི་གཞི་དེར་དེ་གཉིས་གཅིག་ཡིན་
པར་ཐལ་ལོ། །འདོད་ན། མེ་དུ་གཉིས་གྲུབ་པའི་གཞི་དེར་དེ་གཉིས་གཅིག་
ཡིན་པར་ཐལ་ལོ། །ཁ་ཅིག །སྒྲ་རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཤེས་འདོད་ཆོས་ཅན་སྐྱོན་མེད་གང་ཞིག །རང་ཉིད་སྒྲའི་སྟེང་དུ་འགོད་
ཚུལ་དང་མཐུན་པར་གྲུབ་པ་དེ། རང་ཉིད་སྒྲ་མི་རྟག་པར་སྒྲུབ་པའི་ཕྱོགས་
ཆོས་ཡིན་པའི་མཚན་ཉིད་ཡིན་ཟེར་ན། དེ་ལ་སྐྱོན་འཕེན་པ་ཁ་ཅིག །སྒྲ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དང་པོ་གང་ཞིག །ཕྱི་མ་ཡིན་
པའི་ཕྱིར། དང་པོ་གྲུབ་སྟེ། སྒྲ་དེ་སྒྲ་མ་ཡིན་པ་ལས་ལོག་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ཟེར་ན་མ་
ཁྱབ། འདོད་མི་ནུས་ཏེ། དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་ཕྱིར།
འོ་ན་ཁོ་རང་ལ། སྒྲ་དེ་སྒྲའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་
ཆོས་ཅན་སྐྱོན་མེད་མ་ཡིན་པར་ཐལ། དེ་དེའི་རྟགས་ཀྱིས་དེ་སྒྲུབ་ཀྱི་རྩོད་གཞི་
ཆོས་ཅན་སྐྱོན་ཅན་ཡིན་པའི་ཕྱིར་ཏེ། སྒྲ་( ༡༢༨བ) ཆོས་ཅན། མི་རྟག་སྟེ། སྐྲ་
ཡིན་པའི་ཕྱིར། ཞེས་པའི་རྟགས་སྦྱོར་གྱི་རྩོད་གཞི་ཆོས་ཅན་སྐྱོན་ཅན་ཡིན་
པའི་ཕྱིར་ཏེ། དེ་དེ་འདྲའི་རྟགས་སྦྱོར་གྱི་རྟགས་སྐྱོན་ཅན་ཡིན་པ་གང་ཞིག །
དེ་འདྲའི་རྟགས་སྦྱོར་དེ། གཞི་རྟགས་ཐ་མི་དད་ཀྱི་རྟགས་སྦྱོར་ཡིན་པའི་ཕྱིར།
ཁ་ཅིག །སྒྲ་རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་

ཅན་སྐྱོན་མེད་གང་ཞིག ། རང་ཉིད་སྒྲ་དང་ཐ་དད་པའི་སྒོ་ནས་སྒྲའི་སྟེང་དུ་
འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ། རང་ཉིད་སྒྲ་མི་རྟག་
པར་སྒྲུབ་པའི་ཕྱོགས་ཆོས་ཡིན་པའི་མཚན་ཉིད་ཡིན་ཟེར་བ་དང་། སྒྲ་དེ་སྒྲའི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་
ཟེར་བ་དང་། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་
བྱས་པ་བྱས་པ་དང་ཐ་དད་ཡིན་ཟེར་བ་ནང་འགལ་ཏེ། འོ་ན། སྒྲ་ཆོས་ཅན།
མི་རྟག་སྟེ། སྒྲ་ཡིན་པའི་ཕྱིར། ཞེས་བཀོད་པའི་ཚེ་ན་སྒྲ་ཆོས་ཅན། སྒྲ་མི་རྟག་
པར་སྒྲུབ་པའི་མཚོན་བྱ་དེར་ཐལ། དེ་སྒྲུབ་ཀྱི་མཚན་ཉིད་དེའི་ཕྱིར། དང་པོ་
གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ། སྒྲ་དེ་སྤྱིར་སྒྲའི་རྟགས་ཀྱིས་
སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར།
གཉིས་པ་གྲུབ་སྟེ། དེའི་ཚེ་ན། སྒྲ་སྒྲ་དང་ཐ་དད་ཡིན་པའི་ཕྱིར། རྟགས་ཁས།
འདོད་མི་ནུས་ཏེ། དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་ཕྱིར། ཁ་
ཅིག །སྒྲ་རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་
ཅན་སྐྱོན་མེད་(༡༢༩ན)གང་ཞིག །སྒྲ་མི་རྟག་པར་སྒྲུབ་པའི་རྟགས་ཚུལ་དང་
པོ་དེ། དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་ཡིན་ཟེར་ན།། འོ་ན། སྒྲ་མི་རྟག་
པར་སྒྲུབ་པའི་ཕྱོགས་ཆོས་ཀྱི་མཚན་ཉིད་ཀྱི་ཟུར་དུ་སྒྲའི་སྟེང་དུ་འགོད་ཚུལ་
དང་མཐུན་པར་ཡོད་པ་ཞེས་ངེས་པར་སྨོས་མི་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། ཀུན་བཏུས་ལས། རྗེས་དཔག་བྱ་དང་དེ་མཚུངས་
ལ། །ཡོད་དང་མེད་ཉིད་ལ་མེད་པ། །ཞེས་གསུངས་པ་མི་འཐད་པར་ཐལ་ལོ། །
ཁ་ཅིག །རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཆོས་གཉིས་
ལྡན་གྱི་མཐུན་དཔེ་ཡང་དག་གྲུབ། རང་ཉིད་སྒྲ་མི་རྟག་པར་སྒྲུབ་པའི་མཐུན་
ཕྱོགས་ཁོ་ན་ལ་ཡོད་པ་ཉིད་དུ་ངེས་པ་དེ། རང་ཉིད་སྒྲ་མི་རྟག་པར་སྒྲུབ་པའི་
རྗེས་ཁྱབ་ཡིན་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག །མིག་

ཤེས་ཀྱི་གཟུང་བྱ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
རྟགས་གྲུབ་སྟེ། ཐར་ལམ་གསལ་བྱེད་ལས། མིག་ཤེས་ཀྱི་གཟུང་བྱ་སྒྲ་མི་རྟག་
པ་དང་རྟག་པར་སྒྲུབ་པ་ལ་ཚུལ་དང་པོ་གྲུབ་པ་མི་ཁེགས་ལ།དེ་མ་ཁེགས་
ན་ཚུལ་གསུམ་ལ་རྟགས་ཡང་དག་གིས་ཁྱབ་པ་གྲུབ་པའི་ནུས་པ་མེད་པར་
འགྱུར་རོ་ཞེས་གསུངས་པའི་ཕྱིར་ཟེར་ན། རང་ལུགས་འདིར་མ་ཁྱབ། གལ་ཏེ་
རྩ་བར་འདོད་ན། མིག་ཤེས་ཀྱི་གཟུང་བྱའི་རྟགས་ཀྱིས་དེ་སྒྲུབ་ཀྱི་རྟགས་ཡང་
དག་ཡོད་པར་ཐལ་ལོ། །འདོད་མི་( ༡༢༩བ) ནུས་ཏེ། དེ་དེ་སྒྲུབ་ཀྱི་རྟགས་ཀྱི་ངོ་
བོ་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར་ཏེ། དེ་དེ་སྒྲུབ་ཀྱི་རྟགས་
སུ་བཀོད། དེ་སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པའི་ཕྱིར་ཟེར་
ན་མ་ཁྱབ། གཞན་ཡང་། ཁོ་ན་རེ། སྒྲ་མི་རྟག་པར་སྒྲུབ་པའི་རྗེས་ཁྱབ་ཡིན་ན།
དེ་སྒྲུབ་ཀྱི་རྟགས་ཡང་དག་ཡིན་དགོས་པར་ཐལ། མིག་ཤེས་ཀྱི་གཟུང་བྱ་དེ་
སྒྲུབ་ཀྱི་རྗེས་ཁྱབ་མ་ཡིན་པའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་ཚུལ་
གསུམ་དེ་སྒྲུབ་ཀྱི་རྟགས་ཡང་དག་གི་མཚན་ཉིད་དུ་བཞག་པ་ལ་དོན་མེད་
པར་ཐལ་ལོ་ཟེར་ན། ཁོ་རང་ལ། ཊིཀྐ་ལས། ཁྱོད་ཀྱི་རྟགས་འདི་སོང་ཞེས་སྨྲས་
པ་དོན་མེད་པར་ཐལ། ཁྱོད་ཀྱིས་གང་སྨྲས་པ་དེ་ནི་རྟགས་སུ་མ་སོང་། གང་
སོང་བ་དེ་སྨྲ་མི་ནུས་པའི་ཕྱིར་ཞེས་གསུངས་པ་མི་འཐད་པར་ཐལ། མིག་ཤེས་
ཀྱི་གཟུང་བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སུ་སྨྲས་ན་དེ་སྐོར་
གྱི་རྟགས་སུ་མ་སོང་བས་ཁྱབ། སོང་ན་མ་སྨྲས་པས་ཁྱབ་པའི་ཕྱིར་ཏེ། དེ་
སྐོར་གྱི་རྟགས་སུ་བཀོད་ན་དེ་སྐོར་གྱི་རྟགས་སུ་མ་སོང་བས་ཁྱབ། སོང་ན་མ་
བཀོད་པས་ཁྱབ་པའི་ཕྱིར་ཏེ། མིག་ཤེས་ཀྱི་གཟུང་བྱ་དེ་སྐོར་གྱི་རྟགས་སུ་
བཀོད་ཀྱང་མ་སོང་། སྒྲ་མིག་ཤེས་ཀྱི་གཟུང་བྱ་ཡིན་པ་དེ། དེ་སྐོར་གྱི་རྟགས་སུ་
སོང་ཀྱང་མ་བཀོད་པའི་ཕྱིར། ཡང་སྐྱོན་འཕེན་པ་ཁ་ཅིག ། བུར་རོ་ད་ལྟ་བ་
ཆོས་ཅན། ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་ཡོད་པར་སྒྲུབ་

པའི་མཚོན་བྱ་དེར་( ༡ ༣༠ ན) ཐལ། མཚན་ཉིད་དེའི་ཕྱིར། དང་པོ་གང་ཞིག །
ཕྱི་མ་ཡིན་པའི་ཕྱིར། དང་པོ་གྲུབ་སྟེ། ལག་མཐིལ་གྱི་བུར་རྡོག་དེ་དེ་ཡིན་པའི་
ཕྱིར་ཏེ། དེ་དེ་སྐོར་གྱི་མཐུན་དཔེར་ནི་བཟུང་། ལག་མཐིལ་གྱི་བུར་རྡོག་བུར་
རོ་ད་ལྟ་བ་ཡོད་པ་དང་། བུར་གཟུགས་ད་ལྟ་བ་ཡོད་པའི་གཞི་མཐུན་དུ་ཚད་
མས་ངེས་ནས། ། ། ཁ་ནང་བུར་རྡོག་གི་སྟེང་དུ་བུར་གཟུགས་ད་ལྟ་བ་ཡོད་པ་ལ་
ཤེས་འདོད་ཞུགས་པའི་གང་ཟག་ཡོད་པའི་ཕྱིར་ན་མ་ཁྱབ། ཁ་ཅིག །སྒྲ་བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་
གང་ཞིག །བྱས་པ་སྒྲའི་སྟེང་དུ་འགོད་ཚུལ་དང་མཐུན་པར་གྲུབ་པ་དེ། བྱས་
པ་བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་
མཚན་ཉིད་ཟེར་ན། དེ་དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་ཡིན་པའི་
མཚན་ཉིད་ཡོད་པར་ཐལ། མཚན་ཉིད་འཐད་པའི་ཕྱིར། འདོད་ན། དེ་དེའི་
རྟགས་ཀྱིས་དེ་སྒྲུབ་ཀྱི་རྗེས་ཁྱབ་ཡོད་པར་ཐལ་ལོ། །འདོད་ན། རི་བོང་གི་རྭ་
ཆོས་ཅན། དེར་ཐལ། དེའི་ཕྱིར། བྱས་པ་ལ་ཁོ་ན་རེ། དེ་དེ་སྐོར་གྱི་རྟགས་ཡང་
དག་ཡིན་པ་ཡོད་པར་ཐལ། དེ་ལ་ཚད་མས་མི་གནོད་པའི་ཕྱིར། མ་གྲུབ་ན།
བྱས་པ་ཆོས་ཅན། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་
དག་ཡིན་པ་ལ་ཚད་མས་མི་གནོད་པར་ཐལ།ཁྱོད་དེ་ཡིན་པའི་ཕྱིར་ན་མ་
ཁྱབ་སྟེ། འོ་ན། དེ་ལ་ཚད་མས་གནོད་པར་ཐལ། དེ་ཚད་མས་བསལ་བའི་ཕྱིར།
( ༡ ༣ ༠ བ) བྱས་པ་ལ་ཁོ་ན་རེ། བྱས་པ་བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་པ་ཡོད་པར་ཐལ། དེ་དེར་དམ་བཅས་པའི་
ཞེན་དོན་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། བྱས་པ་དང་། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་གི་ཚོགས་དོན་དེ་དེ་ཡིན་པའི་
ཕྱིར། གཞན་ཡང་། དེ་དེ་ཡིན་པ་ཡོད་པར་ཐལ། དེ་དེར་སོང་བ་ཡོད་པའི་
ཕྱིར་ན་མ་ཁྱབ། རྟགས་གྲུབ་སྟེ། དེ་དེར་སོང་བའི་གང་ཟག་ཡོད་པའི་ཕྱིར། ཁ་

ཅིག །བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་ཅན་སྐྱོན་མེད་གསུམ་པོ་
གང་རུང་གང་ཞིག ། དེ་སྐོར་གྱི་རྟགས་ཚུལ་དང་པོ་གཏན་ལ་འབེབས་པའི་
གཞིར་གཟུང་བྱ་དེ། དེ་སྐོར་གྱི་ཤེས་འདོད་ཆོས་ཅན་སྐྱོན་མེད་ཀྱི་མཚན་ཉིད།
ཡང་དེ་གསུམ་པོ་གང་རུང་གང་ཞིག །དེ་སྐོར་གྱི་རྗེས་ཁྱབ་གཏན་ལ་འབེབས་
པའི་གཞིར་གཟུང་བྱ་དེ། དེ་སྐོར་གྱི་མཐུན་དཔེའི་མཚན་ཉིད། ཡང་དེ་གསུམ་
པོ་གང་རུང་གང་ཞིག །དེ་སྐོར་གྱི་ལྡོག་ཁྱབ་གཏན་ལ་འབེབས་པའི་གཞིར་
གཟུང་བྱ་དེ། དེ་སྐོར་གྱི་མི་མཐུན་དཔེ་ཡང་དག་གི་མཚན་ཉིད་ཡིན་ཟེར་ན།
དང་པོ་ལ། དེ་སྐོར་གྱི་ཤེས་འདོད་ཆོས་ཅན་སྐྱོན་མེད་ཚད་མས་ངེས་པ་ལ། དེ་
སྐོར་གྱི་རྟགས་ཚུལ་དང་པོ་གཏན་ལ་འབེབས་པའི་གཞིར་གཟུང་བྱ་ཚད་མས་
ངེས་པ་སྔོན་དུ་འགྲོ་དགོས་པར་ཐལ། མཚན་ཉིད་འཐད་པའི་ཕྱིར། འདོད་ན།
དེ་སྐོར་གྱི་ཤེས་འདོད་ཆོས་ཅན་སྐྱོན་མེད་ངེས་པ་ལ། དེ་སྐོར་ཀྱི་རྟགས་ཚུལ་
དང་པོ་ཚད་མས་ངེས་པ་སྔོན་དུ་འགྲོ་དགོས་པར་ཐལ་ལོ། །འདོད་མི་ནུས་ཏེ།
དེ་སྐོར་གྱི་རྟགས་ཚུལ་དང་པོ་ཚད་མས་( ༡༣༡ན) ངེས་པའི་གང་ཟག་ཡིན་ན།
གཅིག་ཤོས་ཚད་མས་ངེས་པའི་གང་ཟག་ཡིན་དགོས་པའི་ཕྱིར། གཉིས་པ་ལ།
དེ་སྐོར་གྱི་མཐུན་དཔེ་ཡང་དག་ཚད་མས་ངེས་པ་ལ། དེ་སྐོར་གྱི་རྗེས་ཁྱབ་
གཏན་ལ་འབེབས་པའི་གཞིར་གཟུང་བྱ་ཚད་མས་ངེས་པ་སྔོན་དུ་འགྲོ་དགོས་
པར་ཐལ་ལོ། །འདོད་ན། སྔར་བཞིན་འདྲའོ། །མཚན་ཉིད་གསུམ་པ་ལ་ཡང་
རིགས་འགྲེའོ། །གཞན་ཡང་། བུམ་པའི་སྟེང་དུ་དེ་སྐོར་གྱི་རྗེས་ཁྱབ་གྲུབ་ལ་
ལྡོག་ཁྱབ་མ་གྲུབ། ནམ་མཁའི་སྟེང་དུ་དེ་སྐོར་གྱི་ལྡོག་ཁྱབ་གྲུབ་ལ་རྗེས་ཁྱབ་
མ་གྲུབ་པའི་ཁྱད་པར་འཐད་པར་ཐལ་ལོ །བུམ་པ་དེ་དེ་སྐོར་གྱི་རྗེས་ཁྱབ་
གཏན་ལ་འབེབས་པའི་གཞིར་གཟུང་བྱ་ཡིན་ལ། ལྡོག་ཁྱབ་གཏན་ལ་འབེབས་
པའི་གཞིར་གཟུང་བྱ་མ་ཡིན། ནམ་མཁའ་དེ་དེ་སྐོར་གྱི་ལྡོག་ཁྱབ་གཏན་ལ་
འབེབས་པའི་དེ་ཡིན་ལ། རྗེས་ཁྱབ་གཏན་ལ་འབེབས་པའི་དེ་མ་ཡིན་པའི་

ཁྱད་པར་འཐད་པའི་ཕྱིར་ཏེ། མཚན་ཉིད་ཕྱི་མ་གཉིས་འཐད་པའི་ཕྱིར།
གཞན་ཡང་།དེ་སྐོར་གྱི་རྗེས་ཁྱབ་གཏན་ལ་འབེབས་པའི་གཞིར་གཟུང་བྱ་
དང་། གཅིག་ཤོས་གཏན་ལ་འབེབས་པའི་དེ་གཉིས་འགལ་བར་ཐལ། མཚན་
ཉིད་ཕྱི་མ་གཉིས་འཐད་པའི་ཕྱིར། འདོད་མི་ནུས་ཏེ། བྱས་པ་དེ་དེ་གཉིས་ཀ་
ཡིན་པའི་ཕྱིར་ཏེ། དེ་དེ་སྐོར་གྱི་རྗེས་ཁྱབ་གྲུབ་པའི་གཞི་དང་དེ་སྐོར་གྱི་ལྡོག་
ཁྱབ་གྲུབ་པའི་གཞི་གཉིས་ཀ་ཡིན་པའི་ཕྱིར་ཏེ།དེ་དེ་སྐོར་གྱི་རྗེས་ཁྱབ་ཀྱི་
མཚན་གཞི་དང་། དེ་དེ་སྐོར་གྱི་ལྡོག་ཁྱབ་ཀྱི་མཚན་( ༡༣༡་) གཞི་གཉིས་ཀ་
ཡིན་པའི་ཕྱིར་རོ། །ཁ་ཅིག་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ཆོས་ཅན་སྐྱོན་མེད་གསུམ་པོ་གང་རུང་གང་ཞིག །བྱས་ན་མི་རྟག་པས་ཁྱབ་པ་
གཏན་ལ་འབེབས་པའི་གཞིར་གཟུང་བྱ་དེ། དེ་སྐོར་གྱི་མཐུན་དཔེ་ཡང་དག་
གི་མཚན་ཉིད། དེ་གང་རུང་གང་ཞིག །རྟག་ན་མ་བྱས་པས་ཁྱབ་པ་གཏན་ལ་
འབེབས་པའི་གཞིར་གཟུང་བྱ་དེ། དེ་སྐོར་གྱི་མི་མཐུན་དཔེ་ཡང་དག་གི་
མཚན་ཉིད་ཟེར་ན། བུམ་པའི་སྟེང་དུ་བྱས་ན་མི་རྟག་པས་ཁྱབ་པ་གྲུབ་ལ།
རྟག་ན་མ་བྱས་པས་ཁྱབ་པ་མ་གྲུབ། ནམ་མཁའ་སྟེང་དུ་རྟག་ན་མ་བྱས་པས་
ཁྱབ་པ་གྲུབ་ལ། བྱས་ན་མི་རྟག་པས་ཁྱབ་པ་མ་གྲུབ་པའི་ཁྱད་པར་འཐད་
པར་ཐལ། མཚན་ཉིད་དེ་འཐད་པའི་ཕྱིར། འདོད་མི་ནུས་ཏེ། བུམ་པའི་སྟེང་
དུ་རྟག་ན་མ་བྱས་པས་ཁྱབ་པ་ཡང་གྲུབ། ནམ་མཁའ་སྟེང་དུ་བྱས་ན་མི་རྟག་
པས་ཁྱབ་པ་ཡང་གྲུབ་པའི་ཕྱིར། གཞན་ཡང༌། བྱས་རྟགས་ཀྱིས་གཟུགས་མི་
རྟག་པར་སྒྲུབ་པའི་མཐུན་དཔེ་ཡང་དག་ཡིན་ན། བྱས་ན་མི་རྟག་པས་ཁྱབ་པ་
གཏན་ལ་འབེབས་པའི་གཞིར་གཟུང་བྱ་ཡིན་དགོས་པར་ཐལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཡིན་ན། དེ་ཡིན་དགོས་
པའི་ཕྱིར། འདོད་ན། སྒྲ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་
ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མཐུན་དཔེ་ཡང་དག་ཡིན་

པར་ཐལ། དེའི་མཚན་ཉིད་འཐད་པའི་ཕྱིར། འཁོར་གསུམ། གཞན་ཡང་།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མི་( ༡༣༢ན)མཐུན་དཔེ་ཡང་དག ་
ཡིན་ན། རྟག་པ་དང་མ་བྱས་པའི་གཞི་མཐུན་དགོས་པར་ཐལ་ལོ། །དེ་ཡིན་ན།
རྟག་ན་མ་བྱས་པས་ཁྱབ་པ་གཏན་ལ་འབེབས་པའི་གཞིར་གཟུང་བྱ་ཡིན་
དགོས་པའི་ཕྱིར། འདོད་ན། ནམ་མཁའི་པདྨོ་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ། མི་རྟག་པ་མ་ཡིན་ན་བྱས་པ་མ་ཡིན་པས་ཁྱབ། དཔེར་ན་ནམ་
མཁའི་པདྨོ་བཞིན། སྒྲ་ནི་བྱས་ཞེས་པའི་སྒྲུབ་ངག་འདི། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་ཆོས་མི་མཐུན་སྦྱོར་གྱི་སྒྲུབ་ངག་ཡིན་པའི་ཕྱིར། བྱས་པ་ལ་
ཁོ་ན་རེ། ནམ་མཁའི་པདྨོ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་གི་བརྗོད་བྱ་ཡིན་པར་ཐལ། དེ་དེ་སྐོར་གྱི་ཆོས་མི་མཐུན་སྦྱོར་
གྱི་སྒྲུབ་ངག་ཡང་དག་གི་བརྗོད་བྱ་ཡིན་པའི་ཕྱིར་ཏེ། དེ་བརྗོད་པར་བྱེད་པའི་
དེ་སྐོར་གྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་ཡོད་པའི་ཕྱིར། རྟགས་
གྲུབ་སྟེ། མི་རྟག་པ་མ་ཡིན་ན་བྱས་པ་མ་ཡིན་པས་ཁྱབ། དཔེར་ན་ནམ་མཁའི་
པདྨོ་བཞིན། སྒྲ་ནི་བྱས་ཞེས་པའི་སྒྲུབ་ངག་འདིས། ནམ་མཁའི་པདྨོ་བརྗོད་
པའི་ཕྱིར་ཏེ། དེས་དེ་དེ་སྐོར་གྱི་མི་མཐུན་དཔེ་ཡང་དག་ཏུ་བརྗོད་པའི་ཕྱིར་
ན་མ་ཁྱབ། བྱས་པ་ལ་ཁོ་ན་རེ། རི་བོང་གི་རྭ་དེ། སྒྲ་གང་ཟག་གི་བདག་མེད་
དུ་སྒྲུབ་པའི་མཐུན་དཔེ་ཡང་དག་ཡིན་པར་ཐལ། ནམ་མཁའི་པདྨོ་དེ་སྒྲ་མི་
རྟག་པར་སྒྲུབ་པའི་མི་མཐུན་དཔེ་ཡང་དག་ཡིན་པའི་ཕྱིར། འདོད་བྱས་པ་ལ།
རི་བོང་གི་རྭ་དེ་མཐུན་དཔེ་ཡང་དག་ཡིན་པར་ཐལ་ལོ་( ༡༣༢བ) ཟེར་ན་མ་
ཁྱབ། འོ་ན། རི་བོང་གི་རྭ་ཆོས་ཅན། མཐུན་ཕྱོགས་ཡིན་པར་ཐལ། སྒྲ་གང་
ཟག་གི་བདག་མེད་དུ་སྒྲུབ་པའི་མཐུན་ཕྱོགས་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། བདག་མེད་ཡིན་པའི་ཕྱིར། འདོད་ན། ཡོད་པར་ཐལ་ལོ། །ཁ་
ཅིག །བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་

བསྟན་བཅོས་ཚད་མ་རྣམ་འགྲེལ་གྱུ་ལའུ་དང་པའ་མཐའ་དཔྱད
མེད་ཡིན་ན། རང་ཉིད་དེ་སྐོར་གྱི་ཤེས་འདོད་ཆོས་ཅན་སྐྱོན་མེད་དུ་འཛིན་
ཡུལ་གྱི་གང་ཟག་དེས། སྒྲ་བྱས་པར་ཚད་མས་ངེས་ཤིང་། སྒྲ་མི་རྟག་པ་ལ་ཤེས་
འདོད་ཞུགས་པའི་གང་ཟག་ཡིན་པས་ཁྱབ། དེ་སྐོར་གྱི་མཐུན་དཔེ་ཡང་དག་
ཡིན་ན། རང་ཉིད་དེ་སྐོར་གྱི་མཐུན་དཔེ་ཡང་དག་ཏུ་འཛིན་ཡུལ་གྱི་གང་ཟག་
དེས། རང་ཉིད་བྱས་པར་ཚད་མས་ངེས་ཤིང༌། སྒྲ་མི་རྟག་པ་ལ་ཤེས་འདོད་
ཞུགས་པའི་གང་ཟག་ཡིན་པས་ཁྱབ། དེ་སྐོར་གྱི་མི་མཐུན་དཔེ་ཡང་དག་ཡིན་
ན། རང་ཉིད་དེ་སྐོར་གྱི་མི་མཐུན་དཔེ་ཡང་དག་ཏུ་འཛིན་ཡུལ་གྱི་གང་ཟག་
དེས། རང་ཉིད་མ་བྱས་པར་ཚད་མས་ངེས་ཤིང་། སྒྲ་མི་རྟག་པ་ལ་ཤེས་འདོད་
ཞུགས་པའི་གང་ཟག་ཡིན་པས་ཁྱབ་ཟེར་ན། དང་པོ་ལ། སྒྲ་ཆོས་ཅན། དེར་
ཐལ། དེའི་ཕྱིར། འདོད་མི་ནུས་ཏེ། སྒྲ་དེ་སྐོར་གྱི་ཤེས་འདོད་ཆོས་ཅན་སྐྱོན་
མེད་དུ་འཛིན་ཡུལ་གྱི་གང་ཟག་དེས། སྒྲ་མི་རྟག་པར་ཚད་མས་ངེས་པའི་ཕྱིར་
ཏེ། དེ་འདྲའི་དཔལ་ལྡན་ཆོས་གྲགས་དེས། དེ་ལྟར་ངེས་པའི་ཕྱིར་ཏེ། དེ་
འདྲའི་དཔལ་ལྡན་ཆོས་གྲགས་ཡོད་པའི་ཕྱིར་ཏེ། དཔལ་ལྡན་ཆོས་གྲགས་དེ་
དེ་ཡིན་པའི་ཕྱིར་ཏེ། དཔལ་ལྡན་ཆོས་གྲགས་དེ་བྱས་པ་སྒྲ་མི་རྟག་པར་སྒྲུབ་
པའི་རྟགས་སུ་འགོད་( ༡ ༣༣ན) ཡུལ་གྱི་གང་ཟག་ཡིན་པའི་ཕྱིར། གཉིས་པ་ལ།
བུམ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་ལྟར་འཛིན་ཡུལ་
གྱི་གང་ཟག་དེས། སྒྲ་མི་རྟག་པར་ཚད་མས་ངེས་པའི་ཕྱིར་ཏེ། དེ་ལྟར་འཛིན་
ཡུལ་གྱི་དཔལ་ལྡན་ཆོས་གྲགས་དེས། སྒྲ་མི་རྟག་པར་ཚད་མས་ངེས་པའི་ཕྱིར་
ཏེ། སྒྲུབ་བྱེད་སྔར་དང་འདྲའོ། །གསུམ་པ་ལ། ནམ་མཁའ་ཆོས་ཅན། དེར་ཐལ།
དེའི་ཕྱིར། འདོད་མི་ནུས་ཏེ། དེ་ལྟར་འཛིན་ཡུལ་གྱི་གང་ཟག་དེས། སྒྲ་མི་རྟག་
པར་ཚད་མས་ངེས་པའི་ཕྱིར་ཏེ། སྒྲུབ་བྱེད་སྔར་བཞིན་ནོ། །མཚན་གཞི་ལ་ཁ་
ཅིག །སྒྲ་བྱས་པ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་
ཟེར་ན། སྒྲ་ཆོས་ཅན། མི་རྟག་སྟེ། བྱས་པའི་ཕྱིར་ཞེས་བཀོད་པའི་ཚེ་ན་སྒྲ་

བྱས་པ་དེ་སྐོར་གྱི་ཕྱོགས་ཆོས་ཡིན་པར་ཐལ། མཚན་གཞི་འཐད་པའི་ཕྱིར།
འདོད་ན། དེའི་ཚེ་ན། སྒྲ་བྱས་པ་རྟགས་སུ་བཀོད་པའི་རྟགས་སྦྱོར་ཡོད་པར་
ཐལ་ལོ། །འདོད་ན། དེའི་ཚེ་ན། སྒྲ་ཆོས་ཅན། མི་རྟག་སྟེ། སྒྲ་བྱས་པ་ཡིན་པའེ་
ཕྱིར་ཞེས་པའི་རྟགས་སྦྱོར་ཡོད་པར་ཐལ་ལོ། །འདོད་ན། བཀོད་ཚེ་མ་ནུས་
ཡོད་འདོད་པ་དང་ནང་འགལ་ལོ། །གཞན་ཡང་དེའི་ཚེ་ན་སྒྲ་བྱས་པ་ཆོས་
ཅན། སྒྲ་ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་
སྐྱོན་མེད་ཡིན་པར་ཐལ། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་
ཕྱིར། རྩ་བར་འདོད་ན། དེའི་ཚེ་ན་སྒྲ་ཆོས་ཅན། མི་རྟག་སྟེ། སྒྲ་བྱས་པ་ཡིན་
པའི་ཕྱིར་ཞེས་པའི་( ༡༣༣བ)རྟགས་སྦྱོར་ཡོད་པར་ཐལ་ལོ། །གཞན་ཡང་། བྱས་
པ་བྱས་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པར་ཐལ། སྒྲ་སྒྲ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་
ཅན་སྐྱོན་མེད་ཡིན་པའི་ཕྱིར། མ་གྲུབ་ན། སྒྲ་བྱས་པ་ཆོས་ཅན། སྒྲ་ཁྱོད་ཀྱི་
རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་
པར་ཐལ། ཁྱོད་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། འཁོར་གསུམ། གཞན་
ཡང་དེའི་ཚེ་ན་སྒྲ་མི་རྟག་པར་སྒྲུབ་པའི་རྟགས་སྦྱོར་ལྟར་སྣང་ཡོད་པར་ཐལ།
དེའི་ཚེ་ན་དེ་སྒྲུབ་ཀྱི་གཏན་ཚིགས་ལྟར་སྣང་ཡོད་པའི་ཕྱིར་ཏེ། དེའི་ཚེ་ན་སྒྲ་
བྱས་པ་དེ་དེ་ཡིན་པའི་ཕྱིར། འདོད་ན། དེའི་ཚེ་ན་སྒྲ་ཆོས་ཅན། མི་རྟག་སྟེ། སྒྲ་
བྱས་པ་ཡིན་པའི་ཕྱིར་ཞེས་པའི་རྟགས་སྦྱོར་ལྟར་སྣང་ཡོད་པར་ཐལ་ལོ།
འདོད་ན། གྲུབ་མཐའ་དང་འགལ། ཁ་ཅིག །དེ་སྒྲུབ་ཀྱི་རྗེས་ཁྱབ་ཡིན་ན། དེ་
སྒྲུབ་ཀྱི་མཐུན་ཕྱོགས་ཁོ་ན་ལ་རང་ཉིད་ཡོད་པས་ཁྱབ་ཟེར་ན། མཚོན་བྱ་ཆོས་
ཅན། སྒྲ་གང་ཟག་གི་བདག་མེད་དུ་སྒྲུབ་པའི་དེར་ཐལ། དེའི་ཕྱིར། འདོད་ན།
དེ་སྒྲུབ་ཀྱི་མཐུན་ཕྱོགས་ལ་མཚོན་བྱ་མེད་པར་ཐལ། ཁྱོད་རང་མཚོན་བྱ་ཡིན་
པའི་ཕྱིར། ཁ་ཅིག །དེ་སྒྲུབ་ཀྱི་ལྡོག་ཁྱབ་ཡིན་ན། དེ་སྒྲུབ་ཀྱི་མི་མཐུན་ཕྱོགས་

ལ་རང་ཉིད་མེད་པས་ཁྱབ་ཟེར་ན། མ་སྐྱེས་པ་ཆོས་ཅན། སྒྲའི་དོན་སྤྱི་མ་བྱས་
པར་སྒྲུབ་པའི་དེར་ཐལ། དེའི་ཕྱིར། འདོད་ན། དེ་སྒྲུབ་ཀྱི་མི་མཐུན་ཕྱོགས་ལ་
མ་སྐྱེས་པ་ཡོད་པར་ཐལ། དེ་སྒྲུབ་ཀྱི་མི་མཐུན་( ༡༣༤ན)ཕྱོགས་ལ་མ་བྱུང་བ་
ཡོད་པའི་ཕྱིར། ཁ་ཅིག །སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་ཡོད་
ན། རང་ཉིད་ཡིན་ན་མི་རྟག་པ་ཡིན་པས་ཁྱབ་ཟེར་ན། རྟག་པ་མ་ཡིན་པ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་སྒྲུབ་ཀྱི་མཐུན་ཕྱོགས་ལ་ཡོད་པ་
གང་ཞིག །རང་ཉིད་དང་དེ་སྒྲུབ་ཀྱི་མི་མཐུན་ཕྱོགས་ཀྱི་གཞི་མཐུན་མེད་པའི་
ཕྱིར། །
༈ རང་ལུགས་བཞག་པ་ལ་ཚུལ་གསུམ་སོ་སོའི་ངོ་བོ། ཆོས་ཅན་སྐྱོན་མེད་
གསུམ་གྱི་རྣམ་བཞག །ངེས་བཟུང་སྨོས་ཚུལ་ལ་དཔྱད་པ་དང་གསུམ། དང་པོ་
ནི། རང་ཉིད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཤེས་འདོད་ཆོས་ཅན་
སྐྱོན་མེད་དང་བཅས་པ་ཡང་ཡིན། རང་ཉིད་སྒྲ་མི་རྟག་པར་སྒྲུབ་པའི་རྟགས་
ཚུལ་དང་པོར་སོང་བའི་གང་ཟག་གིས་རང་ཉིད་སྒྲའི་སྟེང་དུ་འགོད་ཚུལ་
དང་མཐུན་པར་ཡོད་པ་ཉིད་དུ་ངེས་པ་དེ།རང་ཉིད་སྒྲ་མི་རྟག་པར་སྒྲུབ་
པའི་ཕྱོགས་ཆོས་ཡིན་པའི་མཚན་ཉིད། རང་ཉིད་ཀྱི་རྟགས་ཀྱིས་སྒྲ་མི་རྟག་
པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་གྲུབ། རང་
ཉིད་དེ་སྒྲུབ་ཀྱི་རྟགས་ཚུལ་གཉིས་པར་སོང་བའི་གང་ཟག་གིས་རང་ཉིད་དེ་
སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པ་ཉིད་དུ་ངེས་པ་དེ། རང་ཉིད་སྒྲ་མི་རྟག་
པར་སྒྲུབ་པའི་རྗེས་ཁྱབ་ཡིན་པའི་མཚན་ཉིད། རང་ཉིད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་མི་མཐུན་དཔེ་ཡང་དག་གྲུབ། རང་ཉིད་དེ་སྒྲུབ་ཀྱི་རྟགས་
ཚུལ་གསུམ་པར་སོང་བའི་གང་ཟག་གིས་རང་ཉིད་དེ་སྒྲུབ་ཀྱི་མི་མཐུན་
ཕྱོགས་ལ་མེད་པ་ཉིད་( ༡ ༣༤བ) དུ་ངེས་པ་དེ། རང་ཉིད་དེ་སྒྲུབ་ཀྱི་ལྡོག་ཁྱབ་
ཡིན་པའི་མཚན་ཉིད་ཡིན་ཏེ། ཀུན་བཏུས་ལས། རྗེས་དཔག་བྱ་དང་དེ་

མཚུངས་ལ། །ཡོད་དང་མེད་ཉིད་ལ་མེད་ལ། །འདི་རུ་ཤེས་པའང་ཐོབ་པ་ཉིང།།
ཞེས་པའི་གཞུང་འདིས་སྒྲ་མི་རྟག་པར་སྒྲུབ་པའི་ཚུལ་གསུམ་སོ་སོའི་ངོ་བོ་
བསྟན་པ་ཡིན་པའི་ཕྱིར། དེ་ཡང༌། རྗེས་སུ་དཔག་པར་བྱ་བ་ལ་ཡོད། ཅེས་
པས་སྒྲ་མི་རྟག་པར་སྒྲུབ་པའི་ཕྱོགས་ཆོས་ཀྱི་མཚན་ཉིད་བསྟན། དེ་ཡང་རྗེས་
སུ་དཔག་པར་བྱ་བ། ཞེས་པས་ཤེས་འདོད་ཆོས་ཅན་སྒྲ་ལྟ་བུ་བསྟན་པ་ཡིན་
ཏེ། རྣམ་ངེས་ལས། རྗེས་སུ་དཔག་པར་བྱ་བ་ནི། འདིར་ཤེས་པར་འདོད་པའི་
བྱེ་བྲག་དང་ལྡན་པའི་ཆོས་ཅན་ནོ་ཞེས་གསུངས་པའི་ཕྱིར། དེ་མཚུངས་ལ་
ཞེས་པས་རྗེས་ཁྱབ་ཀྱི་མཚན་ཉིད་བསྟན། མེད་ཉིད་ལ་མེད་ལ་ཞེས་པས་ལྡོག་
ཁྱབ་ཀྱི་མཚན་ཉིད་བསྟན། འདི་རུ་ཤེས་པའང་ཐོབ་པ་ཉིད། །ཅེས་པས་ཚུལ་
གསུམ་སོ་སོའི་མཚན་ཉིད་ཀྱི་ཟུར་དུ་ངེས་པ་སྨོས་དགོས་པ་དེ་བསྟན་པ་ཡིན་
ཏེ། རྣམ་ངེས་ལས། ཐ་མར་སྨོས་པའི་ངེས་པ་ཉིད་ནི་ཚུལ་གསུམ་ཀ་ལ་ལྟའོ་
ཞེས་གསུངས་པའི་ཕྱིར། དེས་ན། བྱས་པ་ལ་སྒྲ་མི་རྟག་པར་སྒྲུབ་པའི་ཕྱོགས་
ཆོས་ཞེས་བརྗོད་པའི་རྒྱུ་མཚན་ཡོད་དེ། བྱས་པ་དེ་སྒྲ་མི་རྟག་པར་སྒྲུབ་པའི་
ཕྱོགས་བཏགས་པ་བ་སྒྲའི་སྟེང་དུ་འགོད་ཚུལ་དང་མཐུན་པར་གྲུབ་པའི་ཆོས་
ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྒྲ་མི་རྟག་པར་སྒྲུབ་པའི་
ཕྱོགས་ཆོས་དང་། དེ་སྒྲུབ་ཀྱི་ཚུལ་དང་པོ་གཉིས་དོན་གཅིག །བྱས་པ་ལ་སྒྲ་མི་
རྟག་པར་སྒྲུབ་པའི་རྗེས་ཁྱབ་ཅེས་( ༡༣༥ན) བརྗོད་པའི་རྒྱུ་མཚན་ཡོད་དེ། དེ་
དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པ་ཉིད་དུ་ངེས་པའི་དེ་སྒྲུབ་ཀྱི་ཚུལ་
ས་པ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེས་ན་དེ་སྒྲུབ་ཀྱི་
རྗེས་ཁྱབ། དེ་སྒྲུབ་ཀྱི་རྟགས་ཚུལ་གཉིས་པ། དེ་སྒྲུབ་ཀྱི་རྗེས་ཁྱབ་ཀྱི་ཚུལ་
རྣམས་དོན་གཅིག་གོ །བྱས་པ་ལ་སྒྲ་མི་རྟག་པར་སྒྲུབ་པའི་ལྡོག་ཁྱབ་ཅེས་
བརྗོད་པའི་རྒྱུ་མཚན་ཡོད་དེ། དེ་དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཉིད་
དུ་ངེས་པའི་དེ་སྒྲུབ་ཀྱི་ཚུལ་གསུམ་པ་ཡིན་པའི་རྒྱུ་མཚན་གྱིས་དེ་ལྟར་བརྗོད་

པའི་ཕྱིར། དེ་སྒྲུབ་ཀྱི་ལྡོག་ཁྱབ། དེ་སྒྲུབ་ཀྱི་རྟགས་ཚུལ་གསུམ་པ། དེ་སྒྲུབ་ཀྱི་
ལྡོག་ཁྱབ་ཀྱི་ཚུལ་རྣམས་དོན་གཅིག་གོ །གཉིས་པ་ཆོས་ཅན་སྐྱོན་མེད་གསུམ་
གྱི་རྣམ་བཞག་བཤད་པ་ནི།སྒྲ་མི་རྟག་པར་སྒྲུབ་པའི་ཆོས་ཅན་སྐྱོན་མེད་
གསུམ་པོ་གང་རུང་ཡང་ཡིན། དེ་སྒྲུབ་ཀྱི་ཕྱོགས་བཏགས་པ་བ་ཡང་ཡིན་པའི་
གཞི་མཐུན་པ་དེ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཀྱི་མཚན་ཉིད་
ཡིན། སྒྲ་ལ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཅེས་བརྗོད་པའི་རྒྱུ་
མཚན་ཡོད་དེ། བྱས་པ་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་དེས།
སྒྲ་མི་རྟག་པར་ཤེས་འདོད་འཇུག་པའི་གཞི་ཡིན་པའི་རྒྱུ་མཚན་གྱིས་དེ་ལྟར་
བརྗོད་པའི་ཕྱིར།སྒྲ་ལ་དེ་སྒྲུབ་ཀྱི་རྩོད་གཞི་ཆོས་ཅན་ཞེས་བརྗོད་པའི་རྒྱུ་
མཚན་ཡོད་དེ། སྒྲ་དེ་རྟག་མི་རྟག་རྩོད་པའི་གཞི་ཡིན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། སྒྲ་མི་རྟག་པར་སྒྲུབ་པའི་ཆོས་ཅན་སྐྱོན་མེད་གསུམ་པོ་
གང་( ༡༣༥༠)རུང་ཡང་ཡིན། སྒྲ་མི་རྟག་པར་ཚད་མས་ངེས་པའི་སྔ་རོལ་ཏུ་
རང་ཉིད་བྱས་པ་དང་མི་རྟག་པའི་གཞི་མཐུན་དུ་ཚད་མས་ངེས་པའི་གང་
ཟག་སྲིད་པ་ཡང་ཡིན་པའི་གཞི་མཐུན་པ། རང་ཉིད་དེ་སྒྲུབ་ཀྱི་མཐུན་དཔེ་
ཡང་དག་གི་མཚན་ཉིད། བུམ་པ་ལ་དེ་སྒྲུབ་ཀྱི་མཐུན་དཔེ་ཡང་དག་ཅེས་
བརྗོད་པའི་རྒྱུ་མཚན་ཡོད་དེ། སྒྲ་དང་བུམ་པ་གཉིས། བྱ་པ་དང་མི་རྟག་པར་
ཆོས་མཚུངས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།སྒྲ་མི་རྟག་པར་
སྒྲུབ་པའི་ཆོས་ཅན་སྐྱོན་མེད་གསུམ་པོ་གང་རུང་ཡང་ཡིན། སྒྲ་མི་རྟག་པར་
ཚད་མས་ངེས་པའི་སྔ་རོལ་ཏུ་རང་ཉིད་མ་བྱས་པ་དང་མི་རྟག་པ་མ་ཡིན་
པའི་གཞི་མཐུན་དུ་ཚད་མས་ངེས་པའི་གང་ཟག་སྲིད་པ་ཡང་ཡིན་པ་དེ། རང་
ཉིད་དེ་སྒྲུབ་ཀྱི་མི་མཐུན་དཔེ་ཡང་དག་གི་མཚན་ཉིད། ནམ་མཁའ་ལ་དེ་སྒྲུབ་
ཀྱི་མི་མཐུན་དཔེ་ཡང་དག་ཅེས་བརྗོད་པའི་རྒྱུ་མཚན་ཡོད་དེ། སྒྲ་དང་ནམ་
མཁའ་གཉིས། བྱས་པ་དང་མི་རྟག་པར་ཆོས་མི་མཐུན་པའི་རྒྱུ་མཚན་གྱིས་དེ་

༈ གསུམ་པ་ངེས་བཟུང་སྨོས་ཚུལ་ལ་དཔྱད་པ་ལ། སྒྲ་མི་རྟག་པར་སྒྲུབ་
པའི་ཕྱོགས་ཆོས་ཀྱི་མཚན་ཉིད་འཆད་པའི་ཚིག་ཟུར་དུ་སྒྲའི་སྟེང་དུ་ཡོད་པ་
དང་ཉིད་དང་། ཉིད་ཡོད་པའི་སྔར་མ་སྨོས་པར་ཕྱིས་སྨོས་པ་དང་ངེས་པ་
སྨོས་པ་ལ་དགོས་པ་གང་ཡོད་ཅེ་ན། དེའི་མཚན་ཉིད་ཀྱི་ཟུར་དུ་ཡོད་པ་སྨོས་
པ་ལ་དགོས་པ་ཡོད་དེ། སྒྲུབ་ཕྱོགས་ནས་བྱས་པ་སྒྲ་མི་རྟག་པར་སྒྲུབ་པའི་མ་
གྲུབ་པའི་གཏན་ཚིགས་དང་། དགག་ཕྱོགས་ནས་མིག་ཤེས་ཀྱི་གཟུང་བྱ་སྒྲ་
( ༡༣༦ན)མི་རྟག་པར་སྒྲུབ་པའི་ཕྱོགས་ཆོས་ཡིན་པ་བཅད་པར་བྱ་བའི་ཆེང་
ཡིན་པའི་ཕྱིར། དེ་སྐད་དུ་ཡང་། འཐད་ལྡན་ཆུང་བ་ལས། དེ་ལ་ཡོད་པའི་
ཚིག་ནི་མིག་གིས་གཟུང་བར་བྱ་བ་ཡིན་པའི་ཕྱིར་ཞེས་བྱ་བ་ལ་སོགས་པ་མ་
གྲུབ་པ་བསལ་བ་ཡིན་ནོ། །ཞེས་གསུངས་པའི་ཕྱིར། དེའི་ཟུར་དུ་ཉིད་སྨོས པ་
ལ་དགོས་པ་ཡོད་དེ། སྒྲུབ་ཕྱོགས་ནས་བྱས་པ་དེ། སྒྲ་མཐའ་དག་གི་སྟེང དུ་
འགོད་ཚུལ་དང་མཐུན་པར་མ་གྲུབ་པའི་སྒོ་ནས་སྒྲ་མི་རྟག་པར་སྒྲུབ་པའི་མ་
གྲུབ་པའི་གཏན་ཚིགས་དང་དགག་ཕྱོགས་ནས་མཚན་མོ་ལོ་མ་འཁུམས་ཏེ་
ཉལ་བ་དེ། ཤིང་མཐའ་དག་གི་སྟེང་དུ་འགོད་ཚུལ་དང་མཐུན་པར་མ་གྲུབ་
པའི་སྒོ་ནས་ཤིང་སེམས་ལྡན་དུ་སྒྲུབ་པའི་ཕྱོགས་ཆོས་ཡིན་པ་བཅད་པར་བྱ་
བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་ལས། ཉིད་ཀྱི་ཚིག་གིས་ནི་
ཕྱོགས་གཅིག་ལ་མ་གྲུབ་པ་བསལ་བ་ཡིན་ཏེ། ཇི་ལྟར་ལྗོན་ཤིང་ནི་སྲོག་དང་
བཅས་པ་ཡིན་ཏེ། ཉལ་བའི་ཕྱིར་ཞེས་ལྗོན་ཤིང་གི་ཕྱོགས་སུ་བྱས་པ་ལ་ལོ་མ་
འཁུམས་པའི་མཚན་ཉིད་ཕྱོགས་གཅིག་ལ་མ་གྲུབ་པ་ཡིན་ཏེ། འདི་ལྟར་ཤིང་
ཐམས་ཅད་ནི། མཚན་མོ་ལོ་མ་འཁུམས་པ་ལ་བརྟེན་པ་ཁོ་ན་མ་ཡིན་ཀྱེ་
འགའ་ཙམ་ཁོ་ནར་ཟད་པ་ལྟ་བུའོ། །ཞེས་གསུངས་པའི་ཕྱིར། ཉིད་ཡོད་པའི་
སྔར་མ་སྨོས་པར་ཕྱིས་སྨོས་པ་ལ་དགོས་པ་ཡོད་དེ། བྱས་པ་སྒྲ་མི་རྟག་པར་

སྒྲུབ་པའི་ཕྱོགས་ཆོས་ཅན་དུ་གྱུར་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་
ཡང་དེ་ཉིད་ལས། ཡོད་པའི་ཚིག་གི་རྗེས་ལ་ཉིད་( ༡༣༦བ)སྨོས་པས་ནི་ཐུན་
མོང་མ་ཡིན་པའི་ཆོས་བསལ་བ་ཡིན་ནོ། །ཅི་སྟེ་རྗེས་སུ་དཔག་པར་བྱ་བ་ཉིད་
ལ་ཡོད་པ་ཞེས་སྨྲ་ན་ནི་ཉན་པར་བྱ་བ་ཁོ་ན་གཏན་ཚིགས་ཡིན་པར་འགྱུར་
རོ། །ཞེས་གསུངས། དེའི་ཚིག་ཟུར་དུ་ངེས་པ་སྨོས་པ་ལ་ཆོས་ཅན། དགོས་པ་
ཡོད་དེ། སྒྲུབ་ཕྱོགས་ནས་བྱས་པ་སྒྲ་མི་རྟག་པར་སྒྲུབ་པའི་རྟགས་ཀྱི་ངོ་བོ་ལ་
ཐེ་ཚོམ་ཟ་བས་མ་གྲུབ་པའི་གཏན་ཚིགས་དང་། དགག་ཕྱོགས་ནས་ཤ་ཟ་
བསྐལ་དོན་དུ་སོང་བའི་གང་ཟག་གི་ངོར། བྱས་པ་དེ། ཤ་ཟའི་བུམ་པ་མི་རྟག་
པར་སྒྲུབ་པའི་ཕྱོགས་ཆོས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར། དེ་
སྐད་དུ་ཡང་དེ་ཉིད་ལས། ངེས་པ་སྨོས་པས་ནི་ཐེ་ཚོམ་ཟ་བའི་མ་གྲུབ་པ་
ཐམས་ཅད་བསལ་བ་ཡིན་ནོ། །ཞེས་གསུངས། སྒྲ་མི་རྟག་པར་སྒྲུབ་པའི་རྗེས་
ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་དེ་སྒྲུབ་ཀྱི་མཐུན་ཕྱོགས་ཁོ་ན་ལ་
ཡོད་པ་ཞེས་ཡོད་པ་སྨོས་པ་ལ་དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་
པའི་འགལ་རྟགས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར། དེ་ལྟར་
གཅོད་ནུས་པ་ཡང་ཡིན་ཏེ། བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་
ན་ལ་ཡོད། དེ་སྒྲུབ་ཀྱི་འགལ་རྟགས་ཡིན་ན། དེ་སྒྲུབ་ཀྱི་མཐུན་ཕྱོགས་ལ་མེད་
དགོས་པའི་ཕྱིར། དེ་སྐད་དུ་ཡང་དེ་ཉིད་ལས། འདིར་ཡང་ཡོད་པ་སྨོས་པས་
ནི་འགལ་བ་བསལ་བ་ཡིན་ཏེ།། དེ་ནི་མི་མཐུན་པའི་ཕྱོགས་ལ་ཡོད་པ་མ་ཡིན་
ནོ། །ཞེས་གསུངས་པའི་ཕྱིར། དེའི་ཟུར་དུ་ཉིད་སྨོས་པ་ལ་དགོས་པ་ཡོད་དེ།
( ༡ ༣ ༧ན) བྱས་པ་དེ་སྒྲུབ་ཀྱི་དངོས་ཀྱི་མ་ངེས་པའི་གཏན་ཚིགས་ཡིན་པ་
བཅད་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་ལས། ཉིད་
སྨོས་པས་ནི་ཐུན་མོང་མ་ཡིན་པའི་མ་ངེས་པ་ཉིད་བསལ་བ་ཡིན་ཏེ།དེ་ནི་
མཐུན་པའི་ཕྱོགས་ཁོ་ན་ལ་ཡོད་པ་མ་ཡིན་གྱི། འོ་ན། ཅི་ཞེ་ན་གཉིས་ཀ་ལ་

ཡོད་པ་ཡིན་ནོ། །ཞེས་གསུངས་པའི་ཕྱིར། ཉིད་ཡོད་པའི་ཕྱིས་མ་སྨོས་པར་
སྔར་སྨོས་པ་ལ་དགོས་པ་ཡོད་དེ། རྩོལ་བྱུང་དུང་སྒྲ་མི་རྟག་པར་སྒྲུབ་པའི་
རྗེས་ཁྱབ་ཏུ་བསྟན་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་དེ་ཉིད་ལས།
ཡོད་པ་སྨོས་པ་ལས་སྔར་ངེས་པར་བཟུང་བ་སྨོས་པས་ནི་ཡོད་པ་ཡིན་ཅིང་།
མཐུན་པའི་ཕྱོགས་ལ་མ་ཁྱབ་པ་རྩོལ་བ་ལས་བྱུང་བ་དག་ཀྱང་གཏན་ཚིགས ་
ཉིད་དུ་སྨོས་པ་ཡིན་ནོ། །ཕྱིས་ངེས་པར་བཟུང་བ་བྱས་ན་ནི་དོན་འདིར་
འགྱུར་ཏེ། གང་གི་མཐུན་པའི་ཕྱོགས་ལ་ཡོད་པ་ཉིད་ཡིན་པ་དེ་གཏན་ཚིགས་
མ་ཡིན་ནོ། །ཞེས་བྱ་བར་གོ་བར་འགྱུར་ཏེ། རྩོལ་བ་ལས་བྱུང་བ་ཉིད་གཏན་
ཚིགས་མ་ཡིན་པར་འགྱུར་རོ། །ཞེས་གསུངས་པའི་ཕྱིར། དེའི་ཟུར་དུ་ངེས་པ་
སྨོས་པ་ལ་དགོས་པ་ཡོད་དེ། སྒྲུབ་ཕྱོགས་ནས་བྱས་པ་སྒྲ་མི་རྟག་པར་སྒྲུབ་
པའི་འགལ་བ་ལྷག་ལྡན་གྱི་མ་ངེས་པའི་གཏན་ཚིགས་དང་།དགག་ཕྱོགས་
ནས་ཀུན་མཁྱེན་བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བ་དེ། ངག་
སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་རྗེས་ཁྱབ་ཡིན་པ་བཅད་
པར་བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་( ༡༣༧བ) ལས། ངེས་
པའི་ཚིག་གིས་ནི་རྗེས་སུ་འགྲོ་བ་ལ། ཐེ་ཚོམ་ཟ་བའི་མ་ངེས་པ་ཉིད་བསལ་བ་
ཡིན་ནོ། །ཇི་ལྟར་སྨྲ་བའི་ཕྱིར་འགའ་ཞིག་ནི་ཐམས་ཅད་མཁྱེན་པ་མ་ཡིན་ནོ་
ཞེས་བྱ་བ་བཞིན་ནོ། །མཐུན་པའི་ཕྱོགས་ཐམས་ཅད་ལ་སྨྲ་བ་ཉིད་ཐེ་ཚོམ་ཟ་
བ་ཡིན་ནོ། །ཞེས་གསུངས་པའི་ཕྱིར། སྒྲ་མི་རྟག་པར་སྒྲུབ་པའི་ལྡོག་ཁྱབ་ཀྱི་
མཚན་ཉིད་འཆད་པའི་ཚིག་ཟུར་དུ་དེ་སྒྲུབ་ཀྱི་མི་མཐུན་ཕྱོགས་ལ་མེད་པ་
ཞེས་མེད་པ་སྨོས་པ་ལ་དགོས་པ་ཡོད་དེ། བྱས་པ་དེ་སྒྲུབ་ཀྱི་འགལ་རྟགས་
ཡིན་པ་བཅད་པར་བྱ་བའི་ཆེད་ཡིན་པའི་ཕྱིར། དེ་ལྟར་གཅོད་ཡང་ནུས་ཏེ།
བྱས་པ་དེ་སྒྲུབ་ཀྱི་མི་མཐུན་ཕྱོགས་ལ་མེད་པ་གང་ཞིག།དེ་སྒྲུབ་ཀྱི་འགལ་
རྟགས་ཡིན་ན། དེ་སྒྲུབ་ཀྱི་མི་མཐུན་ཕྱོགས་ལ་ཡོད་དགོས་པའི་ཕྱིར། དེ་སྐད་

བསྟན་བཅོས་ཚད་མ་རྣམ་འགྲེལ་གྱི་ལེའུ་དང་པའ་མཐའ་དཔྱད་མཁས་པའ་
དུ་ཡང་དེ་ཉིད་ལས། མེད་པ་སྨོས་པས་ནི་འགལ་བ་བསལ་བ་ཡིན་ཏེ། འགལ་
བ་ནི་མི་མཐུན་ཕྱོགས་ལ་ཡོད་པ་ཡིན་ནོ། །ཞེས་གསུངས་པའི་ཕྱིར། དེའི་ཟུར་
ས་པ་ལ་དགོས་པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་མི་
མཐུན་ཕྱོགས་འགའ་ཞིག་ལ་ཡོད་པའི་སྒོ་ནས་དེ་སྒྲུབ་ཀྱི་མ་ངེས་པའི་གཏན་
ཚིགས་དང་། མི་རྟག་པ་དེ་དུང་སྒྲ་རྩོལ་བྱུང་དུ་སྒྲུབ་པའི་རྗེས་ཁྱབ་ཡིན་པར་
བཅད་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་ལས། ཉིད་
སྨོས་པས་ནི་མི་མཐུན་ཕྱོགས་ལ་ཐུན་མོང་དུ་ཡོད་པ་བསལ་བ་ཡིན་ཏེ།
བ་ལས་བྱུང་བ་ཉིད་དུ་བསྒྲུབ་པར་བྱ་བ་ལ་མི་རྟག་པ་ཉིད་ནི་ཐུན་མོང་བའི་
་སོགས་པ་ལ་ནི་ཡོད་པ་ཡིན་ལ། ནམ་མཁའ་ལ་སོགས་པ་ནི་མེད་པ་
ཡིན་ནོ། །( ༡༣༨ན) ཞེས་གསུངས་པའི་ཕྱིར། ཉིད་མེད་པའི་སྔར་མ་སྨོས་པར་
ཕྱིས་སྨོས་པ་ལ་དགོས་པ་ཡོད་དེ། རྩོལ་བྱུང་དུང་སྒྲ་མི་རྟག་པར་སྒྲུབ་པའི་
ལྡོག་ཁྱབ་ཏུ་བསྟན་པར་བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་
ལས། མེད་པའི་སྒྲའི་སྔ་རོལ་དུ་ངེས་པར་བཟུང་བ་བྱས་ན་ནི་དོན་འདིར་
འགྱུར་ཏེ། མི་མཐུན་པའི་ཕྱོགས་ཉིད་ལ་མེད་པ་གང་ཡིན་པ་དེ་ནི་གཏན་
ཚིགས་མ་ཡིན་ཏེ། དེ་ལྟར་ཡང་རྩོལ་བ་ལས་བྱུང་བ་ཉིད་མི་མཐུན་པའི་ཕྱོགས་
ལ་ཡང་མེད་དོ།།དེ་དེའི་གཏན་ཚིགས་མ་ཡིན་པར་འགྱུར་བས་དེ་ལྟར་ན་
སྔར་མ་ཁྱབ་བོ། །ཞེས་གསུངས་པའི་ཕྱིར། དེའི་ཟུར་དུ་ངེས་པ་སྨོས་པ་ལ་
དགོས་པ་ཡོད་དེ། སྒྲུབ་ཕྱོགས་ནས་བྱས་པ་སྒྲ་མི་རྟག་པར་སྒྲུབ་པའི་ཡང་དག་
ལྷག་ལྡན་གྱི་མ་ངེས་པའི་གཏན་ཚིགས་དང༌། དགག་ཕྱོགས་ནས་ཀུན་མཁྱེན་
བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བ་དེ། ངག་སྨྲ་བའི་སྐྱེས་བུ་
ཕ་རོལ་པོ་ཀུན་མཁྱེན་ཡིན་པར་སྒྲུབ་པའི་ལྡོག་ཁྱབ་ཡིན་པ་བཅད་པར་བྱ་
བའི་ཆེད་ཡིན་པའི་ཕྱིར། དེ་སྐད་དུ་ཡང་དེ་ཉིད་ལས། ངེས་པ་སྨོས་པས་ནི་མི་
མཐུན་པའི་ཕྱོགས་ལས་བཟློག་པ་ལ་ཐེ་ཚོམ་ཟ་བ་བསལ་ལོ། །ཞེས་གསུངས་

པའི་ཕྱིར། །ངག་དོན་ནི། སློབ་དཔོན་ཕྱོགས་གླང་གིས་བྱས་རྟགས་ཀྱིས་སྒྲ མི་
རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་ཚད་མས་ངེས་པ། བྱས མི་
རྟག་པའི་འབྲེལ་བ་ཚད་མས་ངེས་པ་ལ་རག་ལས་པར་བཞེད་པ་ཡིན་ཏེ།སློབ་
དཔོན་གྱིས་ཕྱོགས་ཆོས་ཀྱི་མཚན་ཉིད་འཆད་( ༡༣༨་)པའི་ཚིག་ཟུར་དུ་ཡང་
ངེས་བརྗོད་མཛད་པར་མ་ཟད། རྗེས་ཁྱབ་ཀྱི་མཚན་ཉིད་འཆད་པའི་ཚིག་
ཟུར་དུ་ཡང་ངེས་བརྗོད་མཛད། ལྡོག་ཁྱབ་ཀྱི་མཚན་ཉིད་འཆད་པའི་ཚིག་
ཟུར་དུ་ཡང་ངེས་བརྗོད་མཛད་པའི་ཕྱིར། དེས་དེ་སྒྲུབ་ཀྱི་ཕྱོགས་ཆོས་ཀྱི་
མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ཆོས་ཅན། དགོས་
པ་ཡོད་དེ། བྱས་པ་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་ཡིན་
པ་བཅད་པར་བྱ་བའི་ཆེད་ཡིན་པའི་ཕྱིར། དེས་དེ་སྒྲུབ་ཀྱི་རྗེས་ཁྱབ་ཀྱི་མཚན་
ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ཆོས་ཅན། དགོས་པ་ཡོད་
དེ། བྱས་པ་དེ་སྒྲུབ་ཀྱི་འགལ་རྟགས་ཡིན་པ་བཅད་པར་བྱ་བའི་ཆེད་ཡིན་པའི་
ཕྱིར། དེས་དེ་སྒྲུབ་ཀྱི་ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་ངེས་
བརྗོད་མཛད་པ་ལ་ཆོས་ཅན། དགོས་པ་ཡོད་དེ། བྱས་པ་དེ་སྒྲུབ་ཀྱི་མ་ངེས་
པའི་གཏན་ཚིགས་ཡིན་པ་བཅད་པར་བྱ་བའི་ཆེད་ཡིན་པའི་ཕྱིར་རོ། །
༈ རྩོད་པ་སྤང་བ་ལ། ཁ་ཅིག །སྒྲ་ཡོད་པར་སྒྲུབ་པའི་ཕྱོགས་ཆོས་ཀྱི་མཚན་
ཉིད་ཀྱི་ཟུར་དུ་སྒྲའི་སྟེང་དུ་ཡོད་པ་ཞེས་སྨོས་དགོས་པར་ཐལ། སྒྲ་མི་རྟག་
པར་སྒྲུབ་པའི་ཕྱོགས་ཆོས་ཀྱི་མཚན་ཉིད་ཀྱི་ཟུར་དུ་སྒྲའི་སྟེང་དུ་ཡོད་པ་ཞེས་
སྨོས་རིགས་པའི་ཕྱིར་ཟེར་ན། འདོད་བྱས་པ་ལ། སྒྲ་ཡོད་པར་སྒྲུབ་པའི་ཕྱོགས་
ཆོས་ཚད་མས་ངེས་པའི་གང་ཟག་ཡིན་ན། སྒྲའི་སྟེང་དུ་ཡོད་པ་ཚད་མས་ངེས་
པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། སྒྲ་ཡོང་
པར་སྒྲུབ་པའི་ཕྱི་རྒོལ་ཡང་དག་ཆོས་ཅན། དེར་ཐལ། དེའི་( ༡༣༩ན) ཕྱིར།
འདོད་ན། སྒྲ་ཡོད་པར་ཚད་མས་ངེས་པའི་གང་ཟག་ཏུ་ཐལ་ལོ་ཟེར་ན་མ་

ཁྱབ། གཞན་ཡང་། དེ་སྒྲུབ་ཀྱི་ཕྱི་རྒོལ་ཡང་དག་དེས། སྒྲའི་སྟེང་དུ་ཡོད་པ་
ཚད་མས་མ་ངེས་པར་ཐལ། སྒྲའི་སྟེང་དུ་ཡོད་པ་དེ་སྒྲུབ་ཀྱི་བསྒྲུབ་བྱ་ཡང་
དག་ཡིན་པའི་ཕྱིར་ཏེ། སྒྲའི་སྟེང་དུ་ཤེས་བྱ་དེ་སྒྲ་ཤེས་བྱར་སྒྲུབ་པའི་བསྒྲུབ་
བྱ་ཡང་དག་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། སྒྲའི་སྟེང་དུ་མི་རྟག་པ་
དེ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཡིན་པའི་ཕྱིར་རོ། །
༈ མ་གྲུབ་སྦྱར་བ་བརྗོད་བྱ་མིན། །ཞེས་པའི་སྐབས་སུ་བཤད་བྱའི་ལུང་
འགོད་པ་དང་། ལུང་གི་དོན་བཤད་པ་གཉིས། དང་པོ་ནི། མདོ་རང་འགྲེལ་
ལས། ཕྱོགས་ཀྱི་ཆོས་ནི་རྒོལ་བ་དང་ཕྱིར་རྒོལ་བ་གཉིས་ཀ་ལ་ངེས་པར་བཟུང་
ངོ་། །དེ་བཞིན་དུ་མཐུན་པའི་ཕྱོགས་ལ་ཡོད་པ་དང་། མི་མཐུན་པའི་ཕྱོགས་ལ་
མེད་པ་དག་ལ་ཅི་རིགས་པར་བརྗོད་པར་བྱའོ། །ཞེས་གསུངས་པའི་ཕྱིར།
གཉིས་པ་ལ། སྤྱིར་བཤད་པ་དང་། བྱེ་བྲག་ཏུ་བཤད་པ་གཉིས། དང་པོ་ནི། ཅི་
རིགས་པའི་དོན་གང་ཞེ་ན། བཞག་ཏུ་ཡོད་དེ། དེ་སྒྲུབ་ཀྱི་གཞན་དོན་སྐབས་
ཀྱི་རྟགས་ཡང་དག་གི་ཕྱོགས་ཆོས་དེ་སྒྲུབ་ཀྱི་གཞན་དོན་སྐབས་ཀྱི་རྒོལ་ཕྱི་
རྒོལ་གཉིས་ཀ་ལ་མ་གྲུབ་ན་མ་གྲུབ་དགོས་པ་དང་། དེ་སྒྲུབ་ཀྱི་རྗེས་སུ་འགྲོ་
ལྡོག་གི་ཁྱབ་པ་དེ་གཉིས་ཀས་མ་གྲུབ་ན་མ་གྲུབ་དགོས་པ་གཉིས་དཔེ་དོན་དུ་
སྦྱོར། ཡང་དེ་སྒྲུབ་ཀྱི་གཞན་དོན་སྐབས་ཀྱི་ཕྱོགས་ཆོས་དེ་གང་རུང་གིས་མ་
གྲུབ་ན་མ་གྲུབ་དགོས་པ་དང་། དེ་སྒྲུབ་ཀྱི་( ༡༣༩༠) རྗེས་སུ་འགྲོ་ལྡོག་གི་ཁྱབ་
པ་དེ་གང་རུང་གིས་མ་གྲུབ་ན། མ་གྲུབ་དགོས་པ་གཉིས་དཔེ་དོན་དུ་སྦྱོར།
ཡང་དེ་སྒྲུབ་ཀྱི་གཞན་དོན་སྐབས་ཀྱི་ཕྱོགས་ཆོས་ལ་དེ་གང་རུང་གིས་ཐེ་ཚོམ་
ཟ་ན། མ་གྲུབ་དགོས་པ་དང་། དེ་སྒྲུབ་ཀྱི་རྗེས་སུ་འགྲོ་ལྡོག་གི་ཁྱབ་པ་ལ། དེ་
གང་རུང་གིས་ཐེ་ཚོམ་ཟ་ན་མ་གྲུབ་དགོས་པ་གཉིས་དཔེ་དོན་དུ་སྦྱོར། དེ་
སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་མ་གྲུབ་ན། དེ་སྒྲུབ་ཀྱི་ཕྱོགས་ཆོས་མ་
གྲུབ་དགོས་པ་དང་། དེ་སྒྲུབ་ཀྱི་མཐུན་དཔེ་ཡང་དག་མ་གྲུབ་ན་དེ་སྒྲུབ་ཀྱི

རྗེས་ཁྱབ་མ་གྲུབ་དགོས་པ་གཉིས་དཔེ་དོན་དུ་སྦྱོར་ཅིང་། དང་པོ་དེ་དང་དེ་
སྒྲུབ་ཀྱི་མི་མཐུན་དཔེ་ཡང་དག་མ་གྲུབ་ན་དེ་སྒྲུབ་ཀྱི་ལྡོག་ཁྱབ་མ་གྲུབ་དགོས་
པ་གཉིས་དཔེ་དོན་མི་སྦྱོར་བ་ལུང་དེའི་དོན་ཡིན་ནོ། །ཕྱི་མ་གཉིས་དཔེ་དོན་
དུ་མི་སྦྱོར་བ་ཡང་ཡིན་ཏེ། བློའི་ཡུལ་དུ་བྱ་རུང་གི་རྟགས་ཀྱིས་སྒྲ་ཤེས་བྱར་
སྒྲུབ་པའི་ལྡོག་ཁྱབ་གྲུབ་ཀྱང་མི་མཐུན་དཔེ་ཡང་དག་མ་གྲུབ་པའི་ཕྱིར།
གཉིས་པ་ནི། དེ་སྒྲུབ་ཀྱི་གཞན་དོན་སྐབས་ཀྱི་ཕྱོགས་ཆོས་དེ་སྒྲུབ་ཀྱི་རྒོལ་ཕྱི་
རྒོལ་གཉིས་ཀས་མ་གྲུབ་ན། མ་གྲུབ་དགོས་པ་དང༌། ཕྱོགས་ཆོས་ཅན་གྱི་
གཏན་ཚིགས་དགུའི་ནང་ཚན་དུ་གྱུར་པའི་འགལ་རྟགས་གཉིས་ཀྱི་ཁྱབ་པ་
རྒོལ་ཕྱི་རྒོལ་གཉིས་ཀས་མ་གྲུབ་ན་མ་གྲུབ་དགོས་པ་གཉིས་དཔེ་དོན་དུ་སྦྱོར།
ཡང་དེ་དེ་གང་རུང་གིས་མ་གྲུབ་ན་མ་གྲུབ་དགོས་པ་དང་། དེ་དགུའི་ནང་
ཚན་དུ་གྱུར་པའི་དངོས་ཀྱི་མ་ངེས་པའི་གཏན་ཚིགས་བཞིའི་ཁྱབ་པ་དེ་གང་
རུང་གིས་མ་གྲུབ་ན་མ་གྲུབ་དགོས་པ་གཉིས་དཔེ་དོན་དུ་སྦྱོར། ཡང་དེ་གང་
( ༡ ༤༠ན)རུང་གི་ཐེ་ཚོམ་ཟ་ན་མ་གྲུབ་དགོས་པ་དང༌། དེ་དགུའི་ནང་ཚན་དུ་
གྱུར་པའི་ཐུན་མོང་མ་ཡིན་པའི་མ་ངེས་པའི་གཏན་ཚིགས་ཀྱི་ཁྱབ་པ་ལ་དེ་
གཉིས་ཀས་ཐེ་ཚོམ་ཟ་ན་མ་གྲུབ་དགོས་པ་གཉིས་དཔེ་དོན་དུ་སྦྱོར། དེ་སྒྲུབ་
ཀྱི་གཞན་དོན་སྐབས་ཀྱི་ཤེས་འདོད་ཆོས་ཅན་སྐྱོན་མེད་མ་གྲུབ་ན། དེ་སྒྲུབ་ཀྱི་
ཕྱོགས་ཆོས་མ་གྲུབ་དགོས་པ་དང་། དེ་དགུའི་ནང་ཚན་དུ་གྱུར་པའི་རྟགས་
ཡང་དག་གཉིས་ཀྱི་མཐུན་དཔེ་ཡང་དག་མ་གྲུབ་ན། དེ་གཉིས་ཀྱི་རྗེས་ཁྱབ་མ་
གྲུབ་དགོས་པ་གཉིས་དཔེ་དོན་དུ་སྦྱོར་ཅིང་། དང་པོ་དེ་དང་། དེ་དགུའི་ནང་
ཚན་དུ་གྱུར་པའི་རྟགས་ཡང་དག་གཉིས་ཀྱི་མི་མཐུན་དཔེར་གཞི་མ་གྲུབ་པ་
བཟུང་ན། དེ་གཉིས་ཀྱི་མི་མཐུན་དཔེ་ཡང་དག་མ་གྲུབ་ན་དེ་གཉིས་ཀྱི་ལྡོག་
ཁྱབ་མ་གྲུབ་དགོས་པ་གཉིས་དཔེ་དོན་མི་སྦྱོར་བ་དེའི་དོན་ཡིན་ནོ། །ཕྱི་མ་ངེ་
མི་སྦྱོར་བ་ཡང་ཡིན་ཏེ། དེ་གཉིས་ཀྱི་མི་མཐུན་དཔེ་གཞི་མ་གྲུབ་པ་བཟུང་

བའི་ཕྱིར་ཏེ། ནམ་མཁའི་པདྨོ་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མི་
མཐུན་དཔེ་ཡང་དག་དང་། རྩོལ་བྱུང་གི་རྟགས་ཀྱིས་དུང་སྒྲ་མི་རྟག་པར་སྒྲུབ་
པའི་མི་མཐུན་དཔེ་ཡང་དག་ཡིན་པའི་ཕྱིར། རྩོད་པ་སྤང་བ་ལ། ཁ་ཅིག་ན་རེ།
བ་སྤྱི་རྟག་དངོས་རང་གི་བསལ་བ་དུ་མ་ལ་དོན་དམ་པར་འཕྲོ་འདུ་མ་འབྲེལ་
བར་སྒྲུབ་པའི་ཕྱོགས་ཆོས་མ་གྲུབ་པར་ཐལ། དེ་སྐོར་གྱི་ཤེས་འདོད་ཆོས་ཅན་
སྐྱོན་མེད་མ་གྲུབ་པའི་ཕྱིར། ཁྱབ་པ་ཁས། རྟགས་གྲུབ་སྟེ། བ་སྤྱི་རྟག་དངོས་མ་
གྲུབ་པའི་( ༡༤༠ བ)ཕྱིར་ཟེར་ན་མ་ཁྱབ་སྟེ། བ་ལང་གི་དོན་སྤྱི་དེ་སྒྲུབ་ཀྱི་ཤེས་
འདོད་ཆོས་ཅན་སྐྱོན་མེད་ཡིན་པའི་ཕྱིར། བྱས་པ་ལ་ཁོ་ན་རེ། བ་ལང་གི་དོན་
སྤྱི་དེ། བ་སྤྱི་རྟག་དངོས་དོན་དམ་པར་མེད་པར་སྒྲུབ་པའི་ཤེས་འདོད་ཆོས་
ཅན་སྐྱོན་མེད་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེ་དེ་
དངོས་མེད་དུ་སྒྲུབ་པའི་དེ་ཡིན་པར་ཐལ་ལོ། །འདོད་ན། རི་བོང་གི་རྭའི་དོན་
སྤྱི་དེ་རི་བོང་གི་རྭ་དངོས་མེད་དུ་སྒྲུབ་པའི་དེ་ཡིན་པར་ཐལ་ལོ། །གཞན་ཡང་།
བ་ལང་དེ་ཡང་དེ་སྒྲུབ་ཀྱི་དེ་ཡིན་པར་ཐལ་ལོ། །འདོད་པ་གང་ཞིག །བྱེ་བྲག་
པས་བ་ལང་དང་བ་ལང་གི་དོན་སྤྱི་གཉིས་དོན་གཅིག་ཏུ་ཁས་ལེན་པའི་ཕྱིར་
ན་མ་ཁྱབ། རྟགས་གྲུབ་སྟེ། དེས་བ་ལང་འཛིན་པའི་རྟོག་པ་ལ་བ་ལང་སྣང་བ་
དེ་བ་ལང་དུ་ཁས་ལེན་པའི་ཕྱིར་ཏེ། དེས་དེ་ལ་སྣང་བ་སྣང་བ་ལྟར་གྲུབ་པ་
ཁས་ལེན་པའི་ཕྱིར་ཏེ། དེས་དེ་རང་ཡུལ་ལ་དངོས་དབང་གིས་འཇུག་པར་
ཁས་ལེན་པའི་ཕྱིར། རྩ་བར་འདོད་ན། དེས་དེ་དངོས་མེད་དུ་སྒྲུབ་པའི་ཤེས་
འདོད་ཆོས་ཅན་སྐྱོན་མེད་དུ་ཐལ་ལོ། ཟེར་ན། ཁོ་རང་ལ། དེ་སྒྲུབ་ཀྱི་བསྒྲུབ་
བྱ་ཚད་མས་བསལ་བར་ཐལ། དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཚད་
མས་བསལ་བའི་ཕྱིར། ཁྱབ་སྟེ། ཀུན་ཏུ་རྒོལ་བ་བདག་ཉིད་ཀྱི་ཞེས་སོགས་
གསུངས་པའི་ཕྱིར་རོ། །བྱས་པ་མི་རྟག་པ་ཁོ་ན་ལ་འཇུག་པར་ངེས་པ་ལ་ཚད་
མ་རྣམ་གསུམ་དགོས་སམ་མི་དགོས་ཞེ་ན། དེ་དགོས་ཏེ། ཊིཀ་ཆེན་ལས། བྱས་

པ་མི་རྟག་པ་ཁོ་ན་ལ་འཇུག་པར་ངེས་པ་ལ་ཚད་མ་གསུམ་དགོས་ཀྱི། དེ་ལས་
མང་བ་མི་དགོས་ཏེ། འདི་ལྟར། མི་རྟག་རྟག་( ༡༤༡ན) དངོས་འགལ་དུ་ངེས་
པའི་ཚད་མ་དང་། མཚན་གཞི་བྱས་པ་ངེས་བྱེད་ཀྱི་ཚད་མ་དང་། རྟག་པ་ལ་
བྱས་པ་འགོག་པའི་ཚད་མའོ། །ཚད་མ་ཕྱི་མ་གཉིས་ལས་མེད་ན། དུང་སེར་པོ་
ཁོ་ན་ལ་འཇུག་པར་ཐལ། དུང་ཚད་མས་གྲུབ། སྔོན་པོ་ལ་འཇུག་པ་ཁེགས་
པའི་ཕྱིར། འདི་ནི་སྔོན་སེར་དངོས་འགལ་ངེས་པའི་ཚད་མ་མེད་པའི་ཉེས་
པའོ། །ཚད་མ་གཉིས་པ་མེད་ན། ཤེས་བྱ་མ་ཡིན་པ་མི་རྟག་པ་ཁོ་ན་ལ་འཇུག་
པར་ཐལ། རྟག་མི་རྟག་དངོས་འགལ་དུ་ངེས། དེ་རྟག་པ་ལ་ཁེགས་པའི་ཕྱིར།
གཞི་མ་གྲུབ་ཀྱི་རྟག་པ་ཁེགས་ན་ཉེས་པ་དེར་འགྱུར་ཡང་མོ་གཤམ་གྱི་བུ་ལ་
སོགས་པ་རྟག་པའོ། །ཞེ་ན། རི་བོང་གི་མགོ་ལ་རྭ་ཡོད་ཅེས་སྨྲས་ན་ཉེས་པ་ཅི་
ཡོད། ཚད་མ་གསུམ་པ་མེད་ན། གཞལ་བྱ་དེ་མི་རྟག་པ་ཁོ་ན་ལ་འཇུག་པར་
ཐལ། མཚན་གཞི་གཞལ་བྱ་ཚད་མས་ངེས། རྟག་མི་རྟག་དངོས་འགལ་དུ་ངེས་
པའི་ཕྱིར། །
༈ ཁྱད་པར་རྣམ་པར་གཅོད་པ་ཡི། །ཞེས་སོགས་ཀྱི་སྐབས་སུ་མཉན་བྱ་སྒྲ་
མི་རྟག་པར་སྒྲུབ་པའི་རྟགས་ཡང་དག་ཡིན་མིན་དཔྱད་པ་ལ། འདི་ལ་བཞེད་
སྲོལ་གཉིས་ལས། ཡིན་པར་ནི། རྒྱ་གར་དུ་རྒྱལ་དབང་བློ་དང་ཤནྟི་པ། བོད་དུ་
མཁས་པ་ཉ་དབོན་ལ་སོགས་པ་བཞེད། མིན་པར་ནི། སློབ་དཔོན་ཆོས་མཆོག་
དང་བྲམ་ཟེ་ཆེན་པོ་ལ་སོགས་པ་བཞེད་པ་ཡིན་ཏེ། ཉ་ཊཱིཀ་ལས། ཆོས་མཆོག་
དང་བྲམ་ཟེ་གཉིས་ཀྱིས་མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་
རྒྱལ་དབང་བློ་དང་ཤནྟི་པས་རྟགས་ཡང་དག་ཏུ་མ་ཡིན་པར་བཤད་ལ།
བཞེད་དོ། །ཞེས་དང་། ཡང་དེ་( ༡༤༡་) ཉིད་ལས། མཁས་གྲུབ་ཤནྟི་པས་ཡང་
རྨོངས་པ་ལ་དཔེ་དགོས། མཁས་པ་ལ་དཔེ་མི་དགོས་པས། མཉན་བྱ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པ་མཁས་པ་རྣམས་ལ་ནི། གཏན་

ཚིགས་འབའ་ཞིག་བརྗོད་པར་ཟད་ཅེས་པས་བསྟན། ནང་གི་ཁྱད་པར་བཤད་
དེ་ལེགས་སམ་སྙམ་ཞེས་གསུངས་ཏེ། དེས་ན་རང་ལུགས་དང་པོ་དེའི་རྗེས་སུ་
འབྲང་ངོ་། །བྱས་པ་ལ་ཁོ་ན་རེ། མཉན་བྱ་ཆོས་ཅན། སྒྲ་རྟག་པར་སྒྲུབ་པའི་
འགལ་རྟགས་ཡིན་པར་ཐལ། སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་ཡིན་པའི་ཕྱིར་ཏེ། ཕྱོགས་ཆོས་འཁོར་ལོ་ལས། དབུས་ན་ཐུན་
མོང་མིན་པའོ། །ཞེས་གསུངས་པའི་ཕྱིར་ན་མ་ཁྱབ་སྟེ། ཁོ་རང་ལ། རེག་བྱ་
ཅན་མ་ཡིན་པ་དེ། སྒྲ་རྟག་པར་སྒྲུབ་པའི་མཐུན་ཕྱོགས་ལ་ཡང་རྣམ་གཉིས།
མི་མཐུན་ཕྱོགས་ལ་ཡང་རྣམ་གཉིས་པའི་མ་ངེས་པའི་གཏན་ཚིགས་ཡིན་པར་
ཐལ། དེ་ཉིད་ལས། མི་རྟག་རྩོལ་བྱུང་རེག་མིན་པ། །ཞེས་གསུངས་པའི་ཕྱིར།
ཁྱབ་པ་ཁས། འདོད་ན་སླ། དེས་ན། མཉན་བྱ་སྒྲ་མི་རྟག་པར་སྒྲུབ་པའི་རྟགས་
ཡང་དག་ཡིན་པར་ཐལ། དང་པོར་མཉན་བྱ་ལ་མི་རྟག་པས་ཁྱབ་པ་ཚད་མས་
ངེས། དེའི་རྗེས་སུ་དེ་དང་སྒྲའི་མིང་དོན་གྱི་འབྲེལ་བ་ཚད་མས་ངེས་པའི་
མཉན་བྱ་དེ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེ་མཉན་བྱ་དེ་
སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་ཡིན་པའི་ཕྱིར་ཏེ། དེ་འདྲའི་
གང་ཟག་ཡོད་པའི་ཕྱིར་ཏེ། རྣམ་ངེས་ཊཱིཀ་ཆེན་ལས། མཉན་བྱ་ལ་མི་རྟག་
པས་( ༡ ༤༢ན) ཁྱབ་པ་གྲུབ་ཟིན་མ་བརྗེད་པ་དེའི་རྗེས་སུ། མཉན་བྱ་དང་སྒྲའི་
མིང་དོན་གྱི་འབྲེལ་བ་ཤེས་པར་བྱས་པས་མཉན་བྱ་སྒྲ་མི་རྟག་པར་སྒྲུབ་པའི་
ཕྱོགས་ཆོས་སུ་གྲུབ། དེའི་རྗེས་སུ་རྟགས་དེ་ལ་བརྟེན་ནས་སྒྲ་མི་རྟག་པར་
གསར་དུ་ངེས་པར་བྱར་ཡོད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
རྣམ་བཤད་སྙིང་པོ་རྒྱན་ལས། སྡུག་བདེན་གྱི་ཆོས་ཉིད་རྟོགས་པའི་ཚེ་ཀུན་
འབྱུང་གི་ཆོས་ཉིད་མ་རྟོགས་པར་འདོད་པ་ནི། མཉན་བྱ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཏུ་ཁས་ལེན་དགོས་པ་སོགས། ཉེས་པ་དུ་མའི་འབྱུང་

ཁུངས་སུ་མཐོང་ངོ་ཞེས་གསུངས་པ་མི་འཐད་པར་ཐལ། དམ་བཅའ་འཐད་
པའི་ཕྱིར་ཟེར་ན་མ་ཁྱབ།སྡུག་བདེན་གྱི་ཆོས་ཉིད་མངོན་སུམ་གྱིས་རྟོགས་
ནས་ཀུན་འབྱུང་གི་ཆོས་ཉིད་མངོན་སུམ་གྱིས་མ་རྟོགས་པའི་གང་ཟག་ཡོད་
ན། མཉན་བྱ་མི་རྟག་པར་མངོན་སུམ་གྱིས་རྟོགས་ནས་སྒྲ་མི་རྟག་པར་མངོན་
སུམ་གྱིས་མ་རྟོགས་པའི་གང་ཟག་ཡོད་དགོས་དེས་ན་གང་ཟག་དེ་ལ་མཉན་
བྱ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་འགྱུར་རོ་ཞེས་པའི་དོན་ཡིན་
པའི་ཕྱིར། འོ་ན། ཁོ་རང་ལ། མཉན་བྱ་མི་རྟག་པར་ཚད་མས་ངེས་པའི་གང་
ཟག་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པར་
ཐལ། མཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་ཡིན་པའི་ཕྱིར། འདོད་ན། མཉན་བྱ་མི་རྟག་པར་ཚད་མས་ངེས་
པའི་གང་ཟག་ཡིན་ན། དེ་དང་སྒྲའི་མིང་དོན་གྱི་( ༡༤༢བ) འབྲེལ་བ་ཚད་མས་
ངེས་པའི་གང་ཟག་ཡིན་དགོས་པར་ཐལ་ལོ། །འདོད་ན། དེ་སྐྱེས་པར་ཚད་
མས་ངེས་པའི་གང་ཟག་ཡིན་ན། དེ་ཡིན་དགོས་པར་ཐལ་ལོ། །འདོད་ན། དེ་
ཡིན་ན་མཉན་བྱ་དང་སྒྲའི་མཚན་མཚོན་གྱི་འབྲེལ་བ་ཚད་མས་ངེས་པའི་
གང་ཟག་ཡིན་དགོས་པར་ཐལ་ལོ། འདོད་ན། དེ་ཡིན་ན། མཉན་བྱ་སྒྲའི་
མཚན་ཉིད་དུ་ཚད་མས་ངེས་པའི་གང་ཟག་ཡིན་དགོས་པར་ཐལ་ལོ། །འདོད་
མི་ནུས་ཏེ། སྐྱེས་པ་དེ་མཉན་བྱ་མཚན་ཉིད་དུ་སྒྲུབ་པའི་མ་ངེས་པའི་གཏན་
ཚིགས་ཡིན་པའི་ཕྱིར། གཞན་ཡང་། མཉན་བྱ་མི་རྟག་པར་ཚད་མས་ངེས་པའི་
གང་ཟག་ཡིན་ན། སྒྲ་མི་རྟག་པར་ཚད་མས་ངེས་པའི་གང་ཟག་ཡིན་མི་དགོས་
པར་ཐལ། མཉན་བྱ་མི་རྟག་པར་ཚད་མས་ངེས་ནས་སྒྲ་མི་རྟག་པར་ཚད་མས་
མ་ངེས་པའི་གང་ཟག་ཡོད་པའི་ཕྱིར་ཏེ། མཉན་བྱ་ལ་མི་རྟག་པས་ཁྱབ་པ་
ཚད་མས་ངེས་ནས། སྒྲ་མི་རྟག་པར་ཚད་མས་ངེས་དགོས་ཀྱི་གང་ཟག་ཡོད་
པའི་ཕྱིར་ཏེ། ཊཱིཀྐ་ལས། མཉན་བྱ་ལ་མི་རྟག་པས་ཁྱབ་པ་སྔར་ངེས། དེའི་རྗེས་

སུ་མཉན་བྱ་སྒྲའི་ཐུན་མོང་མ་ཡིན་པའི་ཆོས་སུ་ངེས་དེའི་རྗེས་སུ་སྒྲ་མི་རྟག་
པར་ངེས་ཀྱང་། ཞེས་གསུངས་པའི་ཕྱིར། གཞན་ཡང་། རྫ་བུམ་འཇིག་པར་
ཚད་མས་ངེས་པའི་གང་ཟག་ཡིན་ན། རྫ་བུམ་དང་རྫ་མཁན་གྱི་མིང་དོན་གྱི་
འབྲེལ་བ་ཚད་མས་ངེས་པའི་གང་ཟག་ཡིན་དགོས་པར་ཐལ། མཉན་བྱ་མི་
རྟག་པར་ཚད་མས་ངེས་པའི་དེ་ཡིན་ན། དེ་དང་སྒྲའི་མིང་དོན་གྱི་འབྲེལ་བ་
ཚད་མས་ངེས་པའི་གང་ཟག་ཡིན་དགོས་པའི་ཕྱིར། འདོད་ན། དེ་མི་འཐད་
པར་ཐལ། དེ་རྫ་( ༡༤༣ན)མཁན་གྱིས་བྱས་པར་ཚད་མས་མ་ངེས་པར། རྫ་བུམ་
འཇིག་པར་ཚད་མས་ངེས་པའི་གང་ཟག་ཡོད་པའི་ཕྱིར། གཞན་ཡང་། མི་རྟག་
པས་ཁྱད་པར་དུ་བྱས་པའི་མཉན་བྱ་དེ། དེས་ཁྱད་པར་དུ་བྱས་པའི་སྒྲའི་
མཚན་ཉིད་དུ་ཐལ། མི་རྟག་པར་གྱུར་པའི་མཉན་བྱ། མི་རྟག་པར་གྱུར་པའི་
སྒྲའི་མཚན་ཉིད་ཡིན་པའི་ཕྱིར་ཏེ། སེ་གོལ་གྱི་མཉན་བྱ་སེ་གོལ་གྱི་སྒྲའི་མཚན་
ཉིད་ཡིན་པའི་ཕྱིར། རྩ་བར་འདོད་ན། དེས་ཁྱད་པར་དུ་བྱས་པའི་མཉན་བྱ་
ཚད་མས་ངེས་ནས། གཅིག་ཤོས་ཚད་མས་མ་ངེས་པའི་གང་ཟག་ཡོད་པར་
ཐལ་ལོ། །འདོད་ན། དེ་འདྲའི་གང་ཟག་ཆོས་ཅན། དེས་ཁྱད་པར་དུ་བྱས་པའི་
སྒྲ་ཚད་མས་ངེས་པའི་གང་ཟག་ཡིན་པར་ཐལ། སྒྲ་མི་རྟག་པར་ཚད་མས་ངེས་
པའི་གང་ཟག་ཡིན་པའི་ཕྱིར་ཏེ། མཉན་བྱ་མི་རྟག་པར་ཚད་མས་ངེས་པའི་
གང་ཟག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེས་ཁྱད་པར་དུ་བྱས་
པའི་མཉན་བྱ་ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། ཆོས་ཅན་དེ་ཡིན་པའི་ཕྱིར། བྱས་པ་ལ་ཁོ་ན་རེ། དེས་ཁྱད་
པར་དུ་བྱས་པའི་སྒྲའི་མཚན་ཉིད་མེད་ཟེར་ན། དེ་ཡོད་པར་ཐལ། དེའི་ཁྱད་
ཆོས་སུ་གྱུར་པའི་སྒྲའི་མཚན་ཉིད་ཡོད་པའི་ཕྱིར་ཏེ། དེའི་ཁྱད་ཆོས་སུ་གྱུར་
པའི་མཉན་བྱ་དེ་དེ་ཡིན་པའི་ཕྱིར་ཏེ། སྒྲའི་ཁྱད་གཞིར་གྱུར་པའི་སྐད་ཅིག་མ་
དེ། སྒྲའི་ཁྱད་གཞིར་གྱུར་པའི་མི་རྟག་པའི་མཚན་ཉིད་ཡིན་པའི་ཕྱིར། བྱས་པ་

ལ་ཁོ་ན་རེ། མཉན་བྱ་སྒྲ་མི་རྟག་པར་སྒྲུབ་པའི་རྟགས་ཡང་( ༡༤༣༠) དག ཏུ་
སོང་བའི་གང་ཟག་གི་རིགས་རྒྱུན་དུ་གྱུར་པའི་སྒྲ་མི་རྟག་པར་རྟོགས་མ་ཐག་
པའི་སོ་སོ་སྐྱེ་བོའི་རྒྱུད་ཀྱི་སྒྲ་མི་རྟག་པར་རྟོགས་པའི་ཚད་མ་དེ་རྗེས་དཔག་
ཚད་མ་ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་
བྱས་པ་ལ། དེ་མི་འཐད་པར་ཐལ། དེ་མངོན་སུམ་ཡིན་པའི་ཕྱིར་ཏེ། དེ་འདྲའི་
སོ་སོ་སྐྱེ་བོ་དེས་སྒྲ་མི་རྟག་པ་མངོན་སུམ་གྱིས་རྟོགས་པའི་ཕྱིར་ཏེ། དེ་ཡོད་པ་
གང་ཞིག །སྤྱིར་སོ་སོ་སྐྱེ་བོས་སྒྲ་མི་རྟག་པར་མངོན་སུམ་གྱིས་རྟོགས་པའི་ཕྱིར་
ཏེ། སྒྲ་མི་རྟག་པ་དེ་ཕྲ་བའི་མི་རྟག་པ་མ་ཡིན་པའི་ཕྱིར། མ་གྲུབ་ན། མཉན་བྱ་
མི་རྟག་པ་ཡང་དེར་ཐལ་ལོ། །འདོད་ན། མཉན་བྱ་མི་རྟག་པར་མངོན་སུམ་གྱི་
ཚད་མས་གྲུབ་པའི་གང་ཟག་ཡིན་ན། སྒྲ་མི་རྟག་པར་མངོན་སུམ་གྱི་ཚད་མས་
གྲུབ་པའི་གང་ཟག་ཡིན་དགོས་པར་ཐལ། འདོད་པའི་ཕྱིར། འདོད་ན། མཉན་
བྱ་མི་རྟག་པར་ཚད་མས་གྲུབ་པའི་གང་ཟག་ཡིན་ན། སྒྲ་མི་རྟག་པར་ཆད་
མས་གྲུབ་པའི་གང་ཟག་ཡིན་དགོས་པར་ཐལ་ལོ་ཟེར་ན་མ་ཁྱབ་བོ། །སྒྲ་མི་
རྟག་པ་ཕྲ་བའི་མི་རྟག་པ་ཡིན་པར་ཐལ། དེ་ཊཱིཀ་ཆེན་ལས་ཕྲ་བའི་མི་རྟག་པ་
རྟགས་ལས་རྟོགས་ཀྱང་རགས་པའི་མི་རྟག་པ་མངོན་སུམ་གྱིས་གྲུབ་པ་དང་
མི་འགལ་ལོ། །ཞེས་པའི་སྐབས་ནས་བསྟན་པའི་ཕྲ་བའི་མི་རྟག་པ་ཡིན་པའི་
ཕྱིར་ཏེ། སྒྲ་བྱས་པ་དེ་དེའི་སྐབས་ནས་བསྟན་པའི་རགས་པའི་མི་རྟག་པ་ཡིན་
པའི་ཕྱིར་ཏེ། དེ་མངོན་སུམ་གྱིས་ཚད་མས་གྲུབ་ནས། སྒྲ་མི་རྟག་པར་རྟགས་
ལ་བརྟེན་ནས་རྟོགས་དགོས་ཀྱི་སོ་སོ་སྐྱེ་བོ་ཡོད་པའི་ཕྱིར། ཁོ་ན་རེ། མཉན་བྱ་
སྒྲ་( ༡༤༤ན)མ་ཡིན་པ་ལས་ལོག་པ་མི་རྟག་པར་སྒྲུབ་པའི་རྟགས་ཡང་དག་
ཡིན་པར་ཐལ། མཉན་བྱ་དེ་སྒྲ་མི་རྟག་པར་སྒྲུབ་པའི་རྟགས་ཡང་དག་ཡིན་
པའི་ཕྱིར། འདོད་ན། དེ་མཉན་བྱ་མ་ཡིན་པ་ལས་ལོག་པ་མི་རྟག་པར་སྒྲུབ་
པའི་རྟགས་ཡང་དག་ཏུ་ཐལ་ལོ་ཟེར་ན་མ་ཁྱབ། འདོད་མི་ནུས་ཏེ། མཉན་བྱ་

མི་རྟག་པར་ཚད་མས་ངེས་པའི་གང་ཟག་ཡིན་ན། མཉན་བྱ་མ་ཡིན་པ་ལས་
ལོག་པ་མི་རྟག་པར་ཚད་མས་གྲུབ་པའི་གང་ཟག་ཡིན་དགོས་པའི་ཕྱིར།
གཞན་ཡང་། མཉན་བྱ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་
གཉིས་ལྡན་གྱི་མཐུན་དཔེ་ཡང་དག་ཡོད་པར་ཐལ། ཁྱོད་དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། ཁྱབ་སྟེ། དོན་རིག་འདས་པ་དཔེ་དག་དང༌། །ཞེས་
སོགས་གསུངས་པའི་ཕྱིར་ན་སྤྱིར་མ་ཁྱབ་ཅིང་།རྩ་བར་འདོད་བྱས་པ་ལ།
དུང་སྒྲ་དེ་དེ་ཡིན་པར་ཐལ། འདོད་པའི་ཕྱིར་ན་མ་ཁྱབ། འདོད་མི་ནུས་ཏེ།
དུང་སྒྲ་མི་རྟག་པར་ཚད་མས་གྲུབ་པའི་གང་ཟག་ཡིན་ན། སྒྲ་མི་རྟག་པར་
ཚད་མས་གྲུབ་པའི་དེ་ཡིན་དགོས་པའི་ཕྱིར། འོ་ན། དེ་སྐོར་གྱི་མཐུན་དཔེ་
ཡང་དག་གང་ཞེ་ན། དེ་ཡོད་དེ། སེ་གོལ་གྱི་མཉན་བྱ་དེ་དེ་ཡིན་པའི་ཕྱིར་ཏེ།
དེ་མཉན་བྱ་དང་མི་རྟག་པའི་གཞི་མཐུན་ཚད་མས་ངེས་ནས། སྒྲ་མི་རྟག་པ་
ལ་ཚད་མས་ཤེས་འདོད་ཞུགས་པའི་གང་ཟག་ཡོད་པའི་ཕྱིར།
གཟུགས་འཛིན་མིག་ཤེས་ཞེས་པའི་ངག་ལས་ཐུན་མོང་མ་ཡིན་པར་གོ་ནུས་
ཆོས་ཅན། རང་ཉིད་ཀྱི་རྟགས་ཀྱིས་གཟུགས་འཛིན་དབང་ཤེས་ལ་མིག་ཤེས་
ཞེས་བརྡ་( ༡ ༤༤༠)སྦྱར་འོས་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་
དཔེ་ཡང་དག་ཡོད་པར་ཐལ། དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ།
ཁོ་རང་ལ།
དེ་སྒྲུབ་ཀྱི་རང་བཞིན་གྱི་རྟགས་ཡང་དག་ཡིན་པའི་ཕྱིར་ཏེ། དེ་ཕྱིར་ཐ་སྙད་
འདི་ལ་ནི། །སྦྱར་བྱ་རང་བཞིན་རྟགས་ཡིན་ནོ། །ཞེས་གསུངས་པའི་ཕྱིར།
འདོད་མི་ནུས་ཏེ། གཟུགས་འཛིན་དབང་ཤེས་ཞེས་པའི་ངག་ལས། ཐུན་མོང་
མ་ཡིན་པར་གོ་ནུས་ཡིན་ན། གཟུགས་འཛིན་དབང་ཤེས་ཡིན་དགོས་པའི་
ཕྱིར། བྱས་པ་ལ་ཁོ་ན་རེ། གཟུགས་འཛིན་དབང་ཤེས་གཟུགས་འཛིན་དབང་
ཤེས་མ་ཡིན་པས་སྟོང་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་
འདྲའི་ངག་ལས་དེ་དེས་སྟོང་པ་མ་ཡིན་པ་ཐུན་མོང་མ་ཡིན་པར་གོ་ནུས་པའི་

ཕྱིར་ཏེ།དེ་ལས་དེ་ཁོ་ཁོ་རང་དུ་ཐུན་མོང་མ་ཡིན་པར་གོ་ནུས་པའི་ཕྱིར་ན་མ་
ཁྱབ། འོ་ན། དོན་རིག་འདས་པ་སོགས་ཀྱི་དོན་གང་ཞེ་ན། བཞག་ཏུ་ཡོད་དེ།
དེ་སྒྲུབ་ཀྱི་རྟགས་ཡང་དག་ཡིན་ན། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་མཐུན་
དཔེ་ཡང་དག་ཡོད་པས་ཁྱབ་པ་དེའི་དོན་ཡིན་པའི་ཕྱིར། འོ་ན། གཟུགས་
འཛིན་ཞེས་པའི་ངག་ལས་ཐུན་མོང་མ་ཡིན་པར་གོ་ནུས་ཀྱི་རྟགས་ཀྱིས་
གཟུགས་འཛིན་དབང་ཤེས་ལ་དབང་ཤེས་ཞེས་པའི་བརྡ་སྦྱར་འོས་པར་སྒྲུབ་
པའི་མཐུན་དཔེ་ཡང་དག་གང་ཞེ་ན། ནས་ཀྱི་མྱུ་གུ་དེ་དེ་ཡིན་པའི་ཕྱིར་ཏེ། དེ་
དེ་སྐོར་གྱི་ཕྱོགས་མཐུན་གྱི་དཔེ་ཡིན་པའི་ཕྱིར་ཏེ། མདོ་རང་འགྲེལ་ལས།
དཔེར་ན། རྔའི་སྒྲ་དང་ནས་ཀྱི་མྱུ་གུ་ཞེས་པ་བཞིན་ནོ། །ཞེས་གསུངས་པའི་
ཕྱིར།
༈ ། དེ་ཕྱིར་རྒྱུ་དང་རང་བཞིན་དག །ཅེས་སོགས་རྐང་པ་( ༡༤༥ན) བཞི་གང་
ལས་འཕྲོས་ན། གཏན་ཚིགས་ཀྱི་ནི་ཚུལ་གསུམ་ལའང་། །ཞེས་པ་ནས། གཏན་
ཚིགས་མེད་སྒྲུབ་ཡིན་ནམ་ཅི། །ཞེས་པའི་བར་གྱིས། རྟགས་མི་མཐུན་ཕྱོགས་ལ་
མ་མཐོང་བ་ཙམ་གྱིས་ལྡོག་ཁྱབ་འགྲུབ་པ་དགག་པ་ལ། དེ་ལྟར་བཀག་པ་ལ་
བརྟེན་ནས་གང་བསྒྲུབ་པ་ཡིན་ཞེ་ན། དེ་ལ་བརྟེན་ནས་འབྲས་རང་གི་རྟགས་
ཡང་དག་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་འགྲུབ་པ། དེ་གཉིས་ཀྱི་རྟགས་
ཆོས་ཀྱི་འབྲེལ་བ་འགྲུབ་པ་ལ་རག་ལས་པར་འགྲུབ་བོ། །ཞེས་འཆད་པར་བྱེད་
པ་ལ། དེ་ཕྱིར་དེ་ཙམ་དང་འབྲེལ་བའི། །ཞེས་སོགས་རྐང་པ་བཞི་བྱུང་། དེ་
ཡང་། རང་བཞིན་གྱི་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་འགྲུབ་
པ། དེའི་རྟགས་ཆོས་ཀྱི་འབྲེལ་བ་འགྲུབ་པ་ལ་རག་ལས་སོ། །ཞེས་འཆད་པར་
བྱེད་པ་ལ། ། དེ་ཕྱིར་དེ་ཙམ་དང་འབྲེལ་བའི། །ཞེས་སོགས་རྐང་པ་ཕྱེད་དང་
གསུམ་བྱུང་། འབྲས་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་འགྲུབ པ།
དེའི་རྟགས་ཆོས་ཀྱི་འབྲེལ་བ་འགྲུབ་པ་ལ་རག་ལས་སོ། །ཞེས་འཆད་པར་བྱེད་

པ་ལ། རྒྱུ་ཡིས་ནི། ཞེས་སོགས་རྐང་པ་ཕྱེད་དང་གཉིས་བྱུང༌། རང་རེས་དེ་
ལྟར་ཁས་བླངས་པ་ལ། དེ་མི་འཐད་པར་ཐལ། བྱས་མི་རྟག་གཉིས་འབྲེལ་མེད་
ཡིན་པའི་ཕྱིར་ཟེར་ན། འདི་ལ་ལྡོག་ཁྱབ་མ་གྲུབ་པའི་གནོད་པ་དང༌། རྗེས་
ཁྱབ་མ་གྲུབ་པའི་གནོད་པ་གཉིས། དང་པོ་འཆད་པར་བྱེད་པ་ལ། དེ་ལྟ་མིན་
ན་གཅིག་ལོག་པས། །ཞེས་པ་རྐང་པ་གཉིས་བྱུང༌། འོ་ན། གཅིག་མི་རྟག་པ་
ལོག་པའི་སྟོབས་( ༡༤༥བ) ཀྱིས།གཞན་བྱས་པ་ལྡོག་པར་འགྱུར་བ་མ་ཡིན་
པར་ཐལ། བྱས་མི་རྟག་གཉིས་འབྲེལ་མེད་ཡིན་པའི་ཕྱིར། དཔེར་ན། མི་
འགའ་ཞིག་ལ་རྟ་མེད་ན། དེ་ལ་ཕྱུགས་མེད་མི་དགོས་པ་བཞིན་ནོ། །ཞེས་
མཐུན་དཔེ་འཆད་པར་བྱེད་པ་ལ། མི་ལ་རྟ་མི་བདོག་ཅེས་ཏེ། །ཞེས་པ་རྐང་པ་
གཉིས་བྱུང་། རྗེས་ཁྱབ་མ་གྲུབ་པའི་གནོད་བྱེད་དེ་འཆད་པར་བྱེད་པ་ལ། དེ་
བཞིན་གཅིག་གཅིག་ཉེ་བའི་ཕྱིར། །ཞེས་སོགས་རྐང་པ་གཉིས་བྱུང་༌། འོ་ན།
བྱས་པ་ཡོད་ན། མི་རྟག་པ་ཡོད་པས་མ་ཁྱབ་པར་ཐལ། བྱས་མི་རྟག་གཉིས་
འབྲེལ་མེད་ཡིན་པའི་ཕྱིར། དཔེར་ན། མི་འགའ་ཞིག་ལ་རྟ་ཡོད་ན། དེ་ལ་
ཕྱུགས་ཡོད་མི་དགོས་པ་བཞིན་ནོ། །ཞེས་པའི་མི་མཐུན་དཔེ་འཆད་པར་བྱེད་
པ་ལ། མི་ལ་ཕྱུགས་ནི་ཞེས་སོགས་རྐང་པ་གཉིས་བྱུང༌། རང་རེས། གོང་དུ་
རྟགས་ཡང་དག་གི་འགྲོ་ལྡོག་གི་ཁྱབ་པ་འགྲུབ་པ། དེའི་རྟགས་ཆོས་ཀྱི་འབྲེལ་
བ་གྲུབ་པ་ལ་རག་ལས་པར་བསྟན་པ་ལ། འོ་ན། བྱས་པའི་རྟགས་ཀྱིས་སྒྲ་མི་
རྟག་པར་སྒྲུབ་པའི་ལྡོག་ཁྱབ་ཚད་མས་ངེས་པ་ལ། བྱས་པ་སྒྲ་མི་རྟག་པར་
སྒྲུབ་པའི་མི་མཐུན་ཕྱོགས་མཐའ་དག་ལ་མེད་པར་ངེས་པ་སྔོན་དུ་འགྲོ་
དགོས་པར་ཐལ། རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་ཚད་མས་
ངེས་པ། དེའི་རྟགས་ཆོས་ཀྱི་འབྲེལ་བ་ཚད་མས་ངེས་པ་ལ་རག་ལས་པའི་ཕྱིར།
འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་དྲན་པའི་དྲན་
ཤེས་སྐྱེ་བ་དེ། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་མཐའ་དག་ཚད་མས་

ངེས་པ་ལ་རག་ལས་པར་ཐལ།འདོད་པའི་ཕྱིར་ཟེར་ན་མ་ཁྱབ་པའི་ལན་
འཆད་( ༡ ༤༦ན) པར་བྱེད་པ་ལ། དེ་ཕྱིར་ཆོས་མི་མཐུན་དཔེ་ལ། །ཞེས་སོགས་
རྐང་པ་གཉིས་བྱུང་། ཁྱོད་ཀྱི་དེ་ལ་ཁྱབ་པ་མེད་དེ། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་གི་དངོས་བསྟན་དུ་
གྱུར་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་དྲན་པའི་དྲན་
ཤེས་སྐྱེ་བ། དེ་སྒྲ་མི་རྟག་པར་སྒྲུབ་པའི་མི་མཐུན་དཔེ་མཐའ་དག་ལ་མེད་
པར་ཚད་མས་ངེས་པ་ལ་རག་ལས་པའི་ཕྱིར། དཔེར་ན་མི་རྟག་པ་མ་ཡིན ན།
བྱས་པ་མ་ཡིན་པས་ཁྱབ། དཔེར་ན། དངོས་གྱུར་གྱི་ནམ་མཁའ་བཞིན། སྒྲ་ནི་
བྱས་ཞེས་པའི་སྒྲུབ་ངག་བཀོད་པ་ལ་བརྟེན་ནས། ཁོ་རང་འགོད་པ་སྐབས སུ་
བབས་པའི་གང་ཟག་གི་རྒྱུད་ལ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
ལྡོག་ཁྱབ་དྲན་པའི་དྲན་ཤེས་སྐྱེད་པའི་དཔེ་འདི་བཞིན་ནོ། །ཞེས་དཔེ་དང་
བཅས་ཏེ་འཆད་པར་བྱེད་པ་ལ། དེ་དག་མེད་ནའང་དེ་མེད་ཅེས། །ཞེས་
སོགས་རྐང་པ་གཉིས་བྱུང༌། འོ་ན། འབྲས་རང་གི་རྟགས་ཡང་དག་གཉིས་ཀྱི་
རྟགས་ཆོས་ཀྱི་འབྲེལ་བ་གཉིས་མཐུན་དཔེའི་སྟེང་དུ་བསྟན་པ་ལ་དགོས་པ་
གང་ཡོད་ཅེ་ན། བྱས་མི་རྟག་གི་འབྲེལ་བ་མཐུན་དཔེ་བུམ་པའི་སྟེང་དུ་བསྟན་
པ་ལ་དགོས་པ་ཡོད་དེ། བྱས་མི་རྟག་གི་འབྲེལ་བ་སྔར་ཚད་མས་མ་ཤེས་པ་
རྣམས་ཤེས་པའི་ཕྱིར་དུ་བསྟན་པའི་ཕྱིར། ཞེས་འཆད་པར་བྱེད་པ་ལ། དཔེ་ལ་
དེ་ཡི་ངོ་བོ་དང་། །ཞེས་པ་འདི་བྱུང༌། མེ་དུ་བའི་འབྲེལ་བ་མཐུན་དཔེ་ཚང་
མང་གི་སྟེང་དུ་བསྟན་པ་ལ་དགོས་པ་ཡོད་དེ། མེ་དུ་བའི་འབྲེལ་བ་སྔར་ཚད་
མས་མ་ཤེས་པ་རྣམས་( ༡༤༦བ)ཤེས་པའི་ཕྱིར་དུ་བསྟན་པའི་ཕྱིར། ཞེས་
འཆད་པར་བྱེད་པ་ལ། རྒྱུ་དངོས་དེ་དག་མི་ཤེས་ལ། །སྟོན་ཏེ། །ཞེས་པ་འདི་
བྱུང་། འོ་ན། བྱས་མི་རྟག་གི་ཁྱབ་འབྲེལ་ཚད་མས་ཤེས་ཟིན་མ་བརྗེད། སྒྲ་
བྱས་པ་ཚད་མས་མི་ཤེས་ཤེས་རུང་དུ་ཡོད་པའི་རྒོལ་བའི་ངོར། བྱས་རྟགས་

ཀྱིས་སྒྲ་མི་རྟག་པར་སྒྲུབ་པའི་ཁྱབ་འབྲེལ་སྒྲུབ་བྱེད་ཀྱི་རིགས་པ་ཡང་དག་
འགོད་དགོས་སམ་ཞེ་ན། མི་དགོས་ཏེ། དེ་དང་སྒྲ་བྱས་པ་གཉིས་ཀྱི་ནང་ནས།
སྒྲ་བྱས་པ་སྒྲུབ་བྱེད་ཀྱི་རིགས་པ་ཡང་དག་འབའ་ཞིག་བརྗོད་པས་ཆོག་པའི་
ཕྱིར། ཞེས་འཆད་པར་བྱེད་པ་ལ། མཁས་པ་རྣམས་ལ་ནི། ཞེས་པ་རྐང་པ་ཕྱེད་
དང་གཉིས་བྱུང་། དེ་ལྟར་མ་ཡིན་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་གང་ཟག་གི་ངོར།
བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ཆོས་མཐུན་སྦྱོར་གྱི་སྒྲུབ་ངག་ཡང་
དག་དང་། ཆོས་མི་མཐུན་སྦྱོར་གྱི་སྒྲུབ་དག་ཡང་དག་གཉིས་ཀ་འགོད་དགོས་
སམ་ཞེ་ན། དེ་མི་དགོས་ཏེ། བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་
ཡང་དག་འགོད་པ་སྐབས་སུ་བབས་པའི་གང་ཟག་གི་ངོར། དེ་སྐོར་གྱི་རྗེས་
ཁྱབ་དངོས་སུ་བརྗོད་པའི་དེ་སྐོར་གྱི་སྒྲུབ་ངག་ཡང་དག་བཀོད་པ་ལ་བརྟེན་
ནས། དེའི་རྒྱུད་ལ་དེ་སྐོར་གྱི་ལྡོག་ཁྱབ་དྲན་པའི་དྲན་ཤེས་སྐྱེ་ནུས། རྟག་ན་མ་
བྱས་པས་ཁྱབ་ཅེས་སོགས་ཀྱི་སྒྲུབ་ངག་འགོད་པ་སྐབས་སུ་བབས་པའི་གང་
ཟག་གི་ངོར། དེ་སྐོར་གྱི་ལྡོག་ཁྱབ་བརྗོད་པའི་དེ་སྐོར་གྱི་སྒྲུབ་ངག་ཡང་དག་
བཀོད་པ་ལ་བརྟེན་ནས། རང་རྒྱུད་ལ་དེ་སྐོར་གྱི་རྗེས་ཁྱབ་( ༡༤༧ན) དྲན་པའི་
དྲན་ཤེས་སྐྱེ་ནུས་པའི་ཕྱིར། ཞེས་འཆད་པར་བྱེད་པ་ལ། དེ་ཉིད་ཀྱི་ཕྱིར་
འབྲེལ་ཤེས་ན། །ཞེས་སོགས་རྐང་པ་བཞི་བྱུང༌། དེ་ཕྱིར་དེ་ཙམ་དང་འབྲེལ་
བའི། །ཞེས་སོགས་ཀྱི་སྐབས་སུ། འབྲས་རང་གི་རྟགས་ཡང་དག་གཉིས་ཀྱི་རྗེས་
སུ་འགྲོ་ལྡོག་གི་ཁྱབ་པ་འགྲུབ་པ་དེ་དེ་གཉིས་ཀྱི་རྟགས་ཆོས་ཀྱི་འབྲེལ་བ་
འགྲུབ་པ་ལ་རག་ལས་པར་བསྟན་པ་ལ་བརྟེན་ནས་གང་འགྲུབ་པ་ཡིན་ཞེ་ན།
དེ་ལ་བརྟེན་ནས་རྒྱུ་མ་དམིགས་པའི་རྟགས་ཡང་དག་དང་། ཁྱབ་བྱེད་མ་
དམིགས་པའི་རྟགས་ཡང་དག་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་འགྲུབ་
པ་དེ། དེ་གཉིས་ཀྱི་རྟགས་ཆོས་ཀྱི་འབྲེལ་བ་འགྲུབ་པ་ལ་རག་ལས་པར་གྲུབ་

བོ། །ཞེས་འཆད་པར་བྱེད་པ་ལ། དེ་ཕྱིར་རྒྱུ་དང་རང་བཞིན་དག །ཅེས་སོགས་
རྐང་པ་ཕྱེད་དང་གསུམ་བྱུང་། འོ་ན། མ་དམིགས་པའི་རྟགས་ཡང་དག གི་
གཙོ་བོ་དེ་ལ། དེ་གཉིས་སུ་གྲངས་ངེས་སམ་ཞེ་ན་དེ་མ་ཡིན་ཏེ། བུམ་པ་ཆད་
མས་མ་དམིགས་པ་དེ། བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་
མེད་པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་
ཕྱིར། ཞེས་འཆད་པར་བྱེད་པ་ལ། དམིགས་པར་ནི། རིགས་ལྡན་དེ་མི་
དམིགས་པ་ཡང༌། །ཞེས་པ་འདི་བྱུང༌། དེ་ལྟར་ན། མ་དམིགས་པའི་རྟགས་
ཡང་དག་གི་གཙོ་བོ་དེ་ལ། རྒྱུ་མ་དམིགས་པའི་རྟགས་ཡང་དག་དང་། ཁྱབ་
བྱེད་མ་དམིགས་པའི་རྟགས་ཡང་དག །རང་བཞིན་མ་དམིགས་པའི་རྟགས་
ཡང་དག་དང་གསུམ་དུ་གྲངས་ངེས་ཀྱང་། མ་དམིགས་( ༡༤༧བ) པའི་རྟགས་
ཡང་དག་དེ་ལ་སྦྱོར་བ་འགོད་ཚུལ་གྱི་སྒོ་ནས་དབྱེ་ན་བཅུ་ཡོད། ཅེས་འཆད་
པར་བྱེད་པ་ལ། དེ་ལྟར་མི་དམིགས་འདི་རྣམ་གསུམ། །ཞེས་སོགས་རྐང་པ་
བཞི་བྱུང༌། རྒྱུ་ཡིས་ནི། འབྲས་བུ་འཁྲུལ་པ་མེད་པའི་ཕྱིར། །ཞེས་པའི་དོན་
བསྡུ་འཆད་པར་བྱེད་པ་ལ། རྒྱུ་དང་འབྲས་བུའི་དངོས་པོ་འམ། །ཞེས་པ་འདི་
བྱུང་། དེ་ཕྱིར་དེ་ཙམ་དང་འབྲེལ་བའི། །ཞེས་པ་རྐང་པ་ཕྱེད་དང་གསུམ་གྱི་
དོན་བསྡུ་འཆད་པར་བྱེད་པ་ལ། རང་བཞིན་ངེས་པར་བྱེད་པ་ལས། །ཞེས་པ་
རྐང་པ་གཉིས་བྱུང་། གཏན་ཚིགས་ཀྱི་ནི་ཞེས་པ་ནས། གཏན་ཚིགས་མེད་སྒྲུབ་
ཡིན་ནམ་ཅི། །ཞེས་པའི་བར་གྱི་དོན་བསྡུ་འཆད་པར་བྱེད་པ་ལ། མ་མཐོང་
ལས་མིན་མཐོང་ལས་མིན། །ཞེས་པ་འདི་བྱུང༌། འབྲས་རྟགས་ཡང་དག་གི་
རྗེས་སུ་འགྲོ་ལྡོག་གི་ཁྱབ་པ་འགྲུབ་པ། དེའི་རྟགས་ཆོས་ཀྱི་འབྲེལ་བ་འགྲུབ་པ་
ལ་རག་ལས་པར་བསྟན་པའི་སྒོ་ནས། དེ་ལྟ་མིན་ན་གཅིག་ལོག་པས། །ཞེས་པ་
རྐང་པ་གཉིས་ཀྱི་དོན་བསྡུ་འཆད་པར་བྱེད་པ་ལ། གཞན་དུ་གཞན་ནི་གཞན་
དག་དང༌། །ཞེས་པ་རྐང་པ་གཉིས་བྱུང་། རང་བཞིན་གྱི་རྟགས་ཡང་དག་གི་

རྗེས་སུ་འགྲོ་ལྡོག་གི་ཁྱབ་པ་འགྲུབ་པ། དེའི་རྟགས་ཆོས་ཀྱི་འབྲེལ་བ་འགྲུབ་པ་
ལ་རག་ལས་པར་བསྟན་པའི་སྒོ་ནས། དེ་བཞིན་གཅིག་གཅིག་ཉེ་བའི་ཕྱིར། །
་གཉིས་ཀྱི་དོན་བསྡུ་འཆད་པར་བྱེད་པ་ལ།དོན་གཞན་རྒྱུ་
མཚན་གཞན་གྱི་ཆོས། །ཞེས་པ་རྐང་པ་དྲུག་བྱུང་།
༈ མཐའ་དཔྱད་པ་ལ། ཁ་ཅིག་ན་རེ། དེ་དེ་སྒྲུབ་ཀྱི་མ་དམིགས་པའི་རྟགས་
ཡང་དག་གང་ཞིག །དེ་སྒྲུབ་ཀྱི་དགག་( ༡༤༨ན) བྱའི་ཆོས་ཀྱི་འབྲེལ་ཟླ་བཀག་
པའི་མེད་དགག་རྟགས་སུ་སྦྱར་བ་དེ་དེ་སྒྲུབ་ཀྱི་འབྲེལ་ཟླ་མ་དམིགས་པའི་
རྟགས་ཡང་དག་གི་མཚན་ཉིད་ཟེར་ན། མེ་མེད་པ་ཆོས་ཅན། མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་
ཕྱིར། དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་པའི་ཕྱིར། འདོད་ན།
མེ་མེད་མཚན་མོའི་རྒྱ་མཚོར་དུ་བ་མེད་དེ་མེ་མེད་པའི་ཕྱིར། ཞེས་པའི་རྟགས་
སྦྱོར་འདི་དེ་སྒྲུབ་ཀྱི་དགག་བྱའི་ཆོས་ཀྱི་འབྲེལ་ཟླ་བཀག་པའི་མེད་དགག་
རྟགས་སུ་སྦྱར་བ་ཡིན་པར་ཐལ། འདོད་པའི་ཕྱིར། །འདོད་ན། དེ་དུ་བ་ཡོད་
པའི་འབྲེལ་ཟླ་བཀག་པའི་མེད་དགག་རྟགས་སུ་སྦྱར་བ་ཡིན་པར་ཐལ་ལོ།
འདོད་ན། དེ་རྟགས་སུ་བཀོད་པར་ཐལ་ལོ། །ཁ་ཅིག་ན་རེ། དེ་སྒྲུབ་ཀྱི་འབྲེལ་
ཟླ་མ་དམིགས་པའི་རྟགས་ཡང་དག་གང་ཞིག །དེ་སྒྲུབ་ཀྱི་དགག་བྱའི་ཆོས་ཀྱི་
རྒྱུ་བཀག་པ་རྟགས་སུ་སྦྱར་བ་དེ། དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་
དག་གི་མཚན་ཉིད་ཟེར་ན། མེ་མེད་པ་ཆོས་ཅན། མེ་མེད་མཚན་མོའི་རྒྱ་
མཚོར་དུ་བ་མེད་པར་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། མེ་མེད་མཚན་མོའི་ཞེས་སོགས་ཀྱི་རྟགས་སྦྱོར་དེ། དེ་སྒྲུབ་ཀྱི་དགག་
བྱའི་ཆོས་ཀྱི་རྒྱུ་བཀག་པ་རྟགས་སུ་སྦྱར་བ་ཡིན་པར་ཐལ་ལོ། །འདོད་ན། སྔར་
བཞིན་གཞན་ཡང་། དུ་བ་དེ་སྐོར་གྱི་དགག་བྱའི་ཆོས་ཡིན་པར་ཐལ། མེ་མེད་
པ་དེ་དེ་སྒྲུབ་ཀྱི་དགག་བྱའི་ཆོས་ཀྱི་རྒྱུ་བཀག་པ་( ༡༤༨༠) རྟགས་སུ་སྦྱར་བ་

ཡིན་པའི་ཕྱིར། འདོད་མི་ནུས་ཏེ། དུ་བ་ཚད་མས་མ་དམིགས་པའི་རྟགས་ཀྱིས་
མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་ཕྱི་རྒོལ་ཡང་དག་དེས།
མེ་མེད་མཚན་མོའི་རྒྱ་མཚོར་དུ་བ་ཚད་མས་མ་ངེས་པའི་ཕྱིར་ཏེ། དེས་དེར་
དེ་ཚད་མས་མ་དམིགས་པར་ངེས་པའི་ཕྱིར། གཞན་ཡང་། དེ་དེ་སྒྲུབ་ཀྱི་
དགག་བྱའི་ཆོས་མ་ཡིན་པར་ཐལ། དུ་བ་ཡོད་པ་དེ་དེ་ཡིན་པའི་ཕྱིར་ཏེ། དུ་བ་
མེད་པ་དེ་དེ་སྒྲུབ་ཀྱི་བསྒྲུབ་བྱའི་ཆོས་སུ་གཟུང་བྱ་ཡིན་པའི་ཕྱིར། ཁ་ཅིག་ན་
རེ། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་གང་ཞིག །དེ་སྒྲུབ་
ཀྱི་དགག་བྱའི་ཆོས་སུ་བཏགས་པའི་དོན་གྱི་རྒྱུ་བཀག་པ་རྟགས་སུ་སྦྱར་བ་དེ་
དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་གི་མཚན་ཉིད་ཟེར་ན། མེ་མེད་
པ་ཆོས་ཅན། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། མེ་མེད་མཚན་མོའི་རྒྱ་མཚོར་
ཆོས་ཅན། ། ཞེས་སོགས་ཀྱི་སྦྱོར་བ་འདི། དེ་སྒྲུབ་ཀྱི་དགག་བྱའི་ཆོས་ཀྱི་རྒྱུ་
བཀག་པ་རྟགས་སུ་སྦྱར་བ་ཡིན་པར་ཐལ་ལོ། །འདོད་ན། དེ་དུ་བའི་རྒྱུ་བཀག་
པ་རྟགས་སུ་སྦྱར་བ་ཡིན་པར་ཐལ་ལོ། །ཁ་ཅིག་ན་རེ། དེ་སྒྲུབ་ཀྱི་འབྲེལ་ཟླ་མ་
དམིགས་པའི་རྟགས་ཡང་དག་གང་ཞིག །དེ་སྒྲུབ་ཀྱི་དེ་དགག་བྱའི་ཆོས་ཀྱི་
ཁྱབ་བྱེད་བཀག་པ་རྟགས་སུ་སྦྱར་བ། དེ་སྒྲུབ་ཀྱི་ཁྱབ་བྱེད་མ་དམིགས་པའི་
རྟགས་ཡང་དག་གི་མཚན་ཉིད་ཟེར་ན། མེ་མེད་པ་ཆོས་ཅན། མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་མཚོན་བྱ་དེར་ཐལ། མཚན་ཉིད་དེའི་
( ༡ ༤༩ན) ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར་ཏེ། མེ་མེད་ཅེས་
སོགས་ཀྱི་རྟགས་སྦྱོར་དེ་དེ་སྒྲུབ་ཀྱི་དགག་བྱའི་ཆོས་ཀྱི་ཁྱབ་བྱེད་བཀག་པ་
རྟགས་སུ་སྦྱར་བའི་དེ་ཡིན་པའི་ཕྱིར་ཏེ། དུ་བ་ཡོད་པ་དེ་སྒྲུབ་ཀྱི་དགག་བྱའི་
ཆོས་དང་། མེ་ཡོད་པ་དུ་བ་ཡོད་པའི་ཁྱབ་བྱེད་དང་། དེར་མེ་མེད་པ་རྟགས་
སུ་སྦྱར་བའི་རྟགས་སྦྱོར་གང་ཞིག །ཤིང་མེད་པ་དེ་ཤིང་མེད་པའི་བྲག་རྫོང་དུ་

ཤ་བ་མེད་པར་སྒྲུབ་པའི་དགག་བྱའི་ཆོས་ཀྱི་ཁྱབ་བྱེད་བཀག་པ་རྟགས་སུ་
སྦྱར་བ་ཡིན་པའི་ཕྱིར། ། རྩ་བར་འདོད་ན། མེ་དུ་བའི་རང་བཞིན་ཡིན་པར་
ཐལ་ལོ། །ཁ་ཅིག་ན་རེ། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་
གང་ཞིག།དེ་སྒྲུབ་ཀྱི་དགག་བྱའི་ཆོས་ཀྱི་སྤྱི་བཀག་པ་རྟགས་སུ་སྦྱར་བ་དེ། དེ་
སྒྲུབ་ཀྱི་ཁྱབ་བྱེད་མ་དམིགས་པའི་རྟགས་ཡང་དག་གི་མཚན་ཉིད་ཟེར་ན།
བདེན་པའི་གཅིག་དང་།བདེན་པའི་དུ་མ་གང་རུང་དུ་མ་གྲུབ་པ་ཆོས་ཅན།
སྤྱི་མཚན་བདེན་མེད་དུ་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་ཕྱིར་
ཏེ། མདོ་སྡེ་པས། དེ་དེ་སྒྲུབ་ཀྱི་རྟགས་ཡང་དག་ཏུ་ཁས་ལེན་པའི་ཕྱིར་ཏེ།
རང་རྒྱུད་པས། དེ་གཞི་ལམ་འབྲས་གསུམ་བདེན་མེད་དུ་སྒྲུབ་པའི་ཁྱབ་བྱེད་
མ་དམིགས་པའི་རྟགས་ཡང་དག་ཏུ་ཁས་ལེན་པའི་ཕྱིར་ཏེ། དེ་ལྟར་སྙིང་པོ་
རྒྱན་ལས་བཤད་པའི་ཕྱིར། རྩ་བར་འདོད་ན། དེ་གང་རུང་དུ་གྲུབ་པ་དེ་
བདེན་གྲུབ་ཀྱི་སྤྱི་ཡིན་པར་ཐལ་ལོ། །ཁ་ཅིག་ན་རེ། དེ་སྒྲུབ་ཀྱི་རྒྱུ་མ་དམིགས་
པའི་རྟགས་ཡང་དག་དང་། ཁྱབ་བྱེད་མ་དམིགས་པའི་རྟགས་( ༡༤༩བ)ཡང་
དག་གང་རུང་ཡིན་ན། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་སྒྲུབ་
བྱེད་ཀྱི་རྟགས་ཡང་དག་ཡོད་པས་ཁྱབ་ཟེར་ན། མེ་མེད་པ་ཆོས་ཅན། རང་
ཉིད་ཀྱི་རྟགས་ཀྱིས་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་
དེར་ཐལ། དེའི་ཕྱིར། དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་པའི་
ཕྱིར་ཏེ། མེ་མེད་མཚན་མོའི་རྒྱ་མཚོར་ཆོས་ཅན། མེ་ཡོད་པར་ཐལ། དུ་བ་ཡོད་
པའི་ཕྱིར་ཞེས་པའི་ཐལ་འགྱུར་འདི་རྒྱུ་མ་དམིགས་པའི་རྟགས་ཡང་དག་
འཕེན་པར་བྱེད་པའི་འབྲས་བུར་དམིགས་པའི་ཐལ་འགྱུར་ཡིན་པའི་ཕྱིར་ཏེ།
དུ་ལྡན་ལ་ཆོས་ཅན། དུ་བ་མེད་པར་ཐལ། མེ་མེད་པའི་ཕྱིར་ཞེས་པ་འདི་
འབྲས་རྟགས་ཡང་དག་འཕེན་པར་བྱེད་པའི་རྒྱུ་མ་དམིགས་པའི་ཐལ་འགྱུར་
ཡིན་པའི་ཕྱིར། རྩ་བར་འདོད་ན། མེ་མེད་མཚན་མོའི་རྒྱ་མཚོ་མེ་མེད་པར་

ཚེ་ན།སྒྲ་བྱས་པར་སྒྲུབ་པའི་རྟགས་ཡང་དག་ཡོད་པར་ཐལ་ལོ། །གཞན་ཡང་།
ཤིང་ཚད་མས་མ་དམིགས་པའི་ཞེས་སོགས་བཀོད་པའི་ཚེ་ན།ཤིང་མེད་པ་
ཆོས་ཅན། དེར་ཐལ། དེའི་ཕྱིར། འདོད་ན། གོང་བཞིན། ཁ་ཅིག་ན་རེ། དེ་སྒྲུབ་
( ༡༥༠༠)ཀྱི་འབྲེལ་ཟླ་མ་དམིགས་པའི་རྟགས་ཡང་དག་གང་ཞིག །དེ་སྒྲུབ་ཀྱི་
དགག་བྱའི་ཆོས་ཀྱི་རང་བཞིན་བཀག་པ་རྟགས་སུ་སྦྱར་བ་དེ་དེ་སྒྲུབ་ཀྱི་རང་
བཞིན་མ་དམིགས་པའི་རྟགས་ཡང་དག་གི་མཚན་ཉིད་ཟེར་ན། ཤིང་མེད་པ་
ཆོས་ཅན། ཤིང་མེད་ཀྱི་བྲག་རྫོང་དུ་ཤ་བ་མེད་པར་སྒྲུབ་པའི་མཚོན་བྱ་དེར་
ཐལ། མཚན་ཉིད་དེའི་ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར་ཏེ།
ཤིང་མེད་ཀྱི་བྲག་རྫོང་ཆོས་ཅན། ཤ་བ་མེད་དེ། ཤིང་མེད་པའི་ཕྱིར་ཞེས་པའི་
རྟགས་སྦྱོར་འདི་དེ་སྒྲུབ་ཀྱི་དགག་བྱའི་ཆོས་ཀྱི་རང་བཞིན་བཀག་པ་རྟགས་
སུ་སྦྱར་བ་ཡིན་པའི་ཕྱིར་ཏེ། ཤ་བ་ཡོད་པ་དེ་སྒྲུབ་ཀྱི་དགག་བྱའི་ཆོས་དང་།
ཤིང་ཡོད་པ་དེ་ཤ་བ་ཡོད་པ་དང་བདག་ཉིད་གཅིག་པའི་སྒོ་ནས་ཤ་བ་ཡོད་
པའི་ཁྱབ་བྱེད་དང་། དེ་ཤིང་མེད་པ་རྟགས་སུ་བཀོད་པའི་རྟགས་སྦྱོར་གང་
ཞིག །བུམ་པ་ཚད་མས་མ་དམིགས་པ་དེ་དེའི་ས་ཕྱོགས་སུ་བུམ་པ་མེད་པར་
སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་ཕྱིར། རྩ་
བར་འདོད་ན། ཤིང་མེད་པ་དེ་ཤ་བ་མེད་པའི་མཚན་ཉིད་དུ་ཐལ་ལོ། །ཁ་ཅིག་
ན་རེ། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་གང་ཞིག །དེ་
སྒྲུབ་ཀྱི་དགག་བྱའི་ཆོས་ཀྱི་དངོས་འབྲས་བཀག་པ་རྟགས་སུ་སྦྱར་བ། དེ་སྒྲུབ་
ཀྱི་དངོས་འབྲས་མ་དམིགས་པའི་རྟགས་ཡང་དག་གི་མཚན་ཉིད་ཟེར་ན། དུ་
བ་མེད་པ་ཆོས་ཅན། དུ་བས་དབེན་པའི་དང་རཱ་བླ་གབ་མེད་པ་ན་དུ་བའི་
དངོས་རྒྱུ་མེད་པར་སྒྲུབ་པའི་མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། དུ་བའི་དངོས་རྒྱུ་དེ་དེ་( ༡༥༡ན) སྒྲུབ་ཀྱི་དགག་བྱའི་ཆོས་སུ་ཐལ་
ལོ། །འདོད་མི་ནུས་ཏེ། དེ་ཡོད་པ་དེ་དེ་ཡིན་པའི་ཕྱིར་ཏེ། དེ་མེད་པ་དེ་དེ་

སྒྲུབ་ཀྱི་བསྒྲུབ་བྱའི་ཆོས་ཡིན་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་འབྲེལ་ཟླ་མ་
དམིགས་པའི་རྟགས་ཡང་དག་ཡིན་ན། དེ་སྒྲུབ་ཀྱི་རྒྱུ་ཁྱབ་བྱེད་རང་བཞིན་
དངོས་འབྲས་མ་དམིགས་པའི་རྟགས་ཡང་དག་གང་རུང་ཡིན་པའི་ཁྱབ་ཟེར་
ན། དུ་བ་མེད་པ་ཆོས་ཅན། དུ་བས་དབེན་པའི་དང་རྭ་བླ་གབ་མེད་པ་ན། དུ་
བའི་བརྒྱུད་རྒྱུ་མེད་པར་སྒྲུབ་པའི་དེར་ཐལ། དེའི་ཕྱིར་དེ། དེ་སྒྲུབ་ཀྱི་མ་
དམིགས་པའི་རྟགས་ཡང་དག་གང་ཞིག་མེད་དགག་ཡིན་པའི་ཕྱིར། འདོད་མི་
ནུས་ཏེ། དེ་རྣམས་རེ་རེ་ནས་མ་ཡིན་པའི་ཕྱིར། དང་པོ་གྲུབ་སྟེ། དུ་བ་དུ་བའི་
བརྒྱུད་རྒྱུའི་རྒྱུ་མ་ཡིན་པའི་ཕྱིར།ར། གཉིས་པ་གྲུབ་སྟེ། དུ་བ་དེ་དུ་བའི་བརྒྱུད་
རྒྱུའི་ཁྱབ་བྱེད་མ་ཡིན་པའི་ཕྱིར། གསུམ་པ་གྲུབ་སྟེ། དུ་བ་དང་དུ་བའི་བརྒྱུད་
རྒྱུ་གཉིས་རང་བཞིན་གཅིག་མ་ཡིན་པའི་ཕྱིར། བཞི་པ་གྲུབ་སྟེ། དུ་བ་དེ་དུ་
བའི་བརྒྱུད་རྒྱུའི་དངོས་འབྲས་མ་ཡིན་པའི་ཕྱིར། བྱས་པ་ལ་ཁོ་ན་རེ། དུ་བ་དེ་
དུ་ལྡན་ལ་ལ་དུ་བའི་བརྒྱུད་རྒྱུར་གྱུར་པའི་མེ་ཡོད་པར་སྒྲུབ་པའི་འབྲས་
རྟགས་ཡང་དག་ཡིན་པར་ཐལ། དུ་བ་མེད་པ་དེ་དུ་བས་དབེན་པའི་དང་རྭ་
བླ་གབ་མེད་པ་ན། དུ་བའི་བརྒྱུད་རྒྱུ་མེད་པར་སྒྲུབ་པའི་འབྲེལ་ཟླ་མ་དམིགས་
པའི་རྟགས་ཡང་དག་ཡིན་པའི་ཕྱིར། འདོད་ན། དེ་དེ་སྒྲུབ་ཀྱི་རྒྱུ་དངོས་སྒྲུབ་
ཀྱི་འབྲས་རྟགས་ཡང་དག་ཡིན་པར་ཐལ་ལོ་ཟེར་ན་མ་ཁྱབ། འདོད་ན། དེའི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་( ༡༥༡་) གཟུང་བྱ་ཡང་
ཡིན། དུ་བའི་དངོས་རྒྱུ་ཡང་ཡིན་པའི་གཞི་མཐུན་པ་ཡོད་པར་ཐལ། འདོད་པ་
གང་ཞིག །དུ་བ་དེ་དུ་བའི་བརྒྱུད་གྱུར་གྱུར་པའི་མེ་སྔོན་དུ་སོང་བ་ཡིན་པའི་
ཕྱིར། ཁ་ཅིག་ན་རེ། དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་ན།
དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་ཡིན་པས་ཁྱབ་ཟེར་ན། མེ་མེད་པ་
ཆོས་ཅན། དུ་བ་ཚད་མས་མ་དམིགས་པའི་མཚན་མོའི་རྒྱ་མཚོར་དུ་བ་མེད་
པར་སྒྲུབ་པའི་དེར་ཐལ། དེའི་ཕྱིར། ཁྱབ་པ་ཁས། འདོད་ན། དེ་དུ་བ་ཚད་

མས་མ་དམིགས་པར་སྒྲུབ་པའི་རྟགས་ཡང་དག་ཡིན་པར་ཐལ། འདོད་པ་
གང་ཞིག།དུ་བ་ཚད་མས་མ་དམིགས་པ་དུ་བ་མེད་པའི་མཚན་ཉིད་ཡིན་པའི་
ཕྱིར། འདོད་མི་ནུས་ཏེ། དེ་དུ་བ་ཚད་མས་མ་དམིགས་པར་སྒྲུབ་པའི་རྟགས་
ཡང་དག་མེད་པའི་ཕྱིར། བྱས་པ་ལ་ཁོ་ན་རེ། རྩ་བར་ཁྱབ་པ་ཡོད་པར་ཐལ།
རང་འགྲེལ་ལས། རྒྱུ་དང་ཁྱབ་པར་བྱེད་པ་མ་དམིགས་པ་ནི་གཉིས་ཀའི་ཡང་
གཏན་ཚིགས་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ། དེའི་དོན་ནི། མེ་
མེད་པ་དེ་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པའི་དོན་སྒྲུབ་ཀྱི་
རྟགས་ཡང་དག་དང་། ཤིང་མེད་པ་དེ་ཤིང་མེད་ཀྱི་བྲག་རྫོང་དུ་ཤ་བ་མེད་
པར་སྒྲུབ་པའི་དེ་ཡིན་ཞེས་པའི་དོན་ཡིན་པའི་ཕྱིར། ཁ་ཅིག་ན་རེ། དེ་
སྒྲུབ་ཀྱི་རྟགས་ཡང་དག་གང་ཞིག །རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། མཚན་ཉིད་ཡང་ཡིན་པའི་གཞི་
མཐུན་སྲིད་པ་དེ་དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་གི་མཚན་ཉིད། དེ་
གང་ཞིག་རང་ཉིད་( ༡༥༢ན) ཀྱི་རྟགས་ཀྱིས་དེ་སྒྲུབ་ཀྱི་དངོས་སུ་བསྒྲུབ་བྱའི་
ཆོས་སུ་གཟུང་བྱ་ཡང་ཡིན། མཚོན་བྱ་ཡང་ཡིན་པའི་གཞི་མཐུན་སྲིད་པ་དེ།
དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་དག་གི་མཚན་ཉིད་ཟེར་ན། དང་པོ་ལ་
བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མཚན་ཉིད་དེར་ཐལ། མཚོན་བྱ་
དེའི་ཕྱིར་ཏེ། སྒྲ་སྐད་ཅིག་མར་སྒྲུབ་པའི་རྟགས་ཡང་དག་གང་ཞིག །སྐད་ཅིག་
མ་མི་རྟག་པའི་དོན་ལྡོག་ཡིན་པའི་ཕྱིར། འདོད་ན། སྐད་ཅིག་མ་དེ་དེར་ཐལ་
ལོ། །འདོད་ན། སྒྲ་སྐད་ཅིག་མ་དེ་དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཏུ་
ཐལ་ལོ། །འདོད་ན། སྒྲ་སྐད་ཅིག་མར་ཚད་མས་ངེས་པའི་གང་ཟག་ཡིན་ན།
སྒྲ་མི་རྟག་པར་ཚད་མས་ངེས་པའི་གང་ཟག་ཡིན་དགོས་པར་ཐལ་ལོ། །བྱས་
པ་ལ་ཁོ་ན་རེ། གཞི་དེ་མཚོན་བྱ་ཡིན་ན། དོན་དེའི་རྟགས་ཀྱིས་ཆོས་དེ་གཞི་
དེར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། མཚན་ཉིད་

ཡང་ཡིན་པའི་གཞི་མཐུན་མེད་དགོས་པར་ཐལ། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་དེ་འདྲའི་གཞི་མཐུན་མེད་པའི་ཕྱིར་ན་མ་ཁྱབ།འདོད་ན། དུ་
བའི་རྟགས་ཀྱིས་དུ་ལྡན་ལ་ལ་ཚ་ཞིང་བསྲེག་པ་ཡོད་པར་བསྒྲུབ་པའི་ཆོས་སུ་
གཟུང་བྱ་ཡང་ཡིན། མཚན་ཉིད་ཡང་ཡིན་པའི་གཞི་མཐུན་མེད་པར་ཐལ། ཚ་
ཞིང་བསྲེག་པ་ཡོད་པ་མཚོན་བྱ་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཏེ། ཚ་ཞིང་བསྲེག་པ་དེ་དེའི་གཞི་མཐུན་ཡིན་པའི་ཕྱིར། འོ་ན། གཞི་དེ་མཚན་
ཉིད་ཡིན་ན། དོན་དེའི་རྟགས་ཀྱིས་ཆོས་དེ་གཞི་དེར་སྒྲུབ་པའི་དངོས་ཀྱི་
བསྒྲུབ་བྱའི་ཆོས་སུ་གཟུང་བྱ་ཡང་ཡིན། མཚོན་བྱ་( ༡༥༢༠)ཡང་ཡིན་པའི་
གཞི་མཐུན་མེད་དགོས་པར་ཐལ། བྱས་རྟགས་ཀྱིས་སྐད་ཅིག་མར་སྒྲུབ་པའི་
དེ་འདྲའི་གཞི་མཐུན་མེད་པའི་ཕྱིར། ཁྱབ་པ་ཁས། འདོད་ན། དུ་བའི་རྟགས་
ཀྱིས་དུ་ལྡན་ལ་ལ་མེ་ཚད་མས་དམིགས་པར་སྒྲུབ་པའི་དངོས་ཀྱི་དེ་ཡང་ཡིན་
མཚོན་བྱ་ཡང་ཡིན་པའི་གཞི་མཐུན་མེད་པར་ཐལ། མེ་ཚད་མས་དམིགས་པ་
མཚན་ཉིད་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། མེ་དེ་དེ་ཡིན་པའི་
ཕྱིར། ཁོ་རང་ལ། དོན་བྱེད་མི་ནུས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲའི་དོན་
སྤྱི་རྟག་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན།
མཚན་ཉིད་ཡང་ཡིན་པའི་གཞི་མཐུན་ཡོད་པར་ཐལ། ཁྱོད་དེ་སྒྲུབ་ཀྱི་དོན་
སྒྲུབ་ཀྱི་རྟགས་ཡང་དག་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ།
དོན་བྱེད་ནུས་པ་དེ་སྒྲ་བྱས་པར་སྒྲུབ་པའི་དོན་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། རྩ་བར་འདོད་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་
པ་དེ་དེར་ཐལ་ལོ། །འདོད་ན། དེ་སྐོར་གྱི་དངོས་ཀྱི་བསྒྲུབ་བྱའི་ཆོས་སུ་གཟུང་
བྱ་ཡང་ཡིན་དགག་པ་ཡང་ཡིན་པའི་གཞི་མཐུན་ཡོད་པར་ཐལ་ལོ། །འདོད་ན།
དེ་དེ་སྒྲུབ་ཀྱི་དགག་རྟགས་ཡང་དག་ཡིན་པར་ཐལ་ལོ། །འདོད་མི་ནུས་ཏེ། དེ་
སྒྲུབ་ཀྱི་སྒྲུབ་རྟགས་ཡང་དག་ཡིན་པའི་ཕྱིར། ཁ་ཅིག་ན་རེ། སྐད་ཅིག་མ་དེ་

བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་དངོས་ཀྱིས་བསྒྲུབ་བྱའི་ཆོས་སུ་
གཟུང་བྱ་ཡིན་པར་ཐལ།སྒྲ་སྐད་ཅིག་མ་དེ་དེ་སྐོར་གྱི་བསྒྲུབ་བྱ་ཡང་དག་
ཡིན་པའི་ཕྱིར་ཏེ། དེ་ཚད་མས་ངེས་པའི་དེ་སྐོར་གྱི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་ཡོད་པའི་ཕྱིར། མ་གྲུབ་བྱས་པ་ལ། འོ་ན།
( ༡ ༥ ༣ན)དེ་འདྲའི་གང་ཟག་དེས་སྒྲ་མི་རྟག་པ་དང་སྐད་ཅིག་མ་གཉིས་ཅིག་
ཆར་དུ་ངེས་ནུས་པར་ཐལ། མ་གྲུབ་པ་དེའི་ཕྱིར། འདོད་མི་ནུས་ཏེ། སྒྲ་མི་
རྟག་པར་ཚད་མས་ངེས་པ་ལ་སྒྲ་སྐད་ཅིག་མར་ཚད་མས་ངེས་པ་སྔོན་དུ་འགྲོ་
དགོས་པའི་ཕྱིར་ན་མ་ཁྱབ། གཞན་ཡང་། དེ་འདྲ་དེས་སྒྲ་མི་རྟག་པར་ངེས་པ་
ལ་སྒྲ་སྐད་ཅིག་མར་ངེས་པ་སྔོན་དུ་འགྲོ་དགོས་པར་ཐལ། སྤྱིར་དེ་དགོས་པའི་
ཕྱིར་ན་མ་ཁྱབ། འདོད་མི་ནུས་ཏེ། དེས་དེ་གཉིས་ཅིག་ཆར་དུ་ངེས་ནུས་པའི་
ཕྱིར། ཁོ་རང་ལ། དུ་ལྡན་ལའི་མེ་ཚད་མས་དམིགས་པར་ཚད་མས་ངེས་པའི་
དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡོད་པར་ཐལ། སྒྲ་སྐད་ཅིག་མར་
ཚད་མས་ངེས་པའི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་ཡང་
དག་འགོད་པ་སྐབས་སུ་བབས་པའི་གང་ཟག་ཡོད་པའི་ཕྱིར། འདོད་ན། དེའི་
ངོར་དུ་བ་ཆོས་ཅན། དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་ཡང་
དག་ཏུ་ཐལ། དེ་སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག །མེའི་འབྲས་བུ་ཡིན་
པའི་ཕྱིར། འདོད་ན། དེའི་ངོར་དུ་ལྡན་ལའི་མེ་དེ་དུ་ལྡན་ལ་ལ་མེ་ཡོད་པར་
སྒྲུབ་པའི་འབྲས་རྟགས་ཡང་དག་གི་བསྒྲུབ་བྱ་ཡང་དག་ཏུ་ཐལ། འདོད་པ་
གང་ཞིག །སྤྱིར་དུ་ལྡན་ལའི་མེ་དེ་དེ་ཡིན་པའི་ཕྱིར། ཕྱི་མ་ཁས། འདོད་ན།
དེས་དུ་ལྡན་ལའི་མེ་ཚད་མས་མ་ངེས་པར་ཐལ་ལོ། །འདོད་མི་ནུས་ཏེ། དེས་དུ་
ལྡན་ལའི་མེ་ཚད་མས་དམིགས་པར་ཚད་མས་ངེས་པའི་ཕྱིར། ཁ་ཅིག་ན་རེ།
སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་ན།

སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཀྱི་སྟེང་དུ་དེ་སྒྲུབ་ཀྱི་བསྒྲུབ་བྱའི་ཆོས་
ཀྱི་དོན་ཚད་མས་ངེས་པས་ཁྱབ་ཟེར་ན། སྐད་ཅིག་མ་ཆོས་ཅན། དེར་ཇལ།
དེའི་ཕྱིར། འདོད་ན། དེས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཀྱི་སྟེང་
དུ་མི་རྟག་པའི་དོན་ཚད་མས་ངེས་པར་ཐལ་ལོ། །འདོད་མི་ནུས་ཏེ། དེའི་སྟེང་
དུ་མི་རྟག་པ་མེད་པའི་ཕྱིར། སྒྲའི་ལྡོག་པའི་སྟེང་དུ་མི་རྟག་པ་མེད་པའི་ཕྱིར།
གཞན་ཡང་། སྐད་ཅིག་མ་ཆོས་ཅན། ཁྱོད་སྒྲ་མི་རྟག་པ་སྒྲུབ་པ་ལ་ཕྱོགས་ཆོས་
ཅན་དུ་སོང་བའི་གང་ཟག་དེས་སྒྲའི་སྟེང་དུ་མི་རྟག་པའི་དོན་ཚད་མས་ངེས་
པར་ཐལ། ཁྱོད་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་
པའི་ཕྱིར། ཁྱབ་པ་ཁས། འདོད་ན། དེས་སྒྲའི་སྟེང་དུ་མི་རྟག་པ་ཚད་མས་ངེས་
པར་ཐལ་ལོ། །ཁྱབ་སྟེ། མི་རྟག་པའི་དོན་ཚད་མས་ངེས་པའི་གང་ཟག་ཡིན ན།
མི་རྟག་པ་ཚད་མས་ངེས་པའི་གང་ཟག་ཡིན་དགོས་པའི་ཕྱིར་ཏེ། མི་རྟག་པའི་
མཚན་ཉིད་ཚད་མས་ངེས་པའི་གང་ཟག་ཡིན་ན། མི་རྟག་པ་ཚད་མས་ངེས་
པའི་གང་ཟག་ཡིན་དགོས་པའི་ཕྱིར། གཞན་ཡང་། ཁོ་ན་རེ། དེས་སྒྲའི་སྟེང་དུ་
མི་རྟག་པའི་དོན་ཚད་མས་ངེས་པར་ཐལ། དེས་དེའི་སྟེང་དུ་སྐད་ཅིག་མར་
ཚད་མས་ངེས་པ་གང་ཞིག །དེ་དེའི་དོན་ཡིན་པའི་ཕྱིར་ན་མ་ཁྱབ། ཁ་ཅིག་ན་
རེ། སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་
ན། རང་ཉིད་ཀྱི་རྟགས་ཀྱིས་དེ་སྒྲུབ་ཀྱི་དངོས་ཀྱིས་བསྒྲུབ་བྱའི་ཆོས་སུ་གཟུང་
བྱ་ཡང་ཡིན། རང་ཉིད་ཀྱི་མཚོན་བྱ་ཡང་ཡིན་པའི་གཞི་མཐུན་པ་ཡོད་པས་
ཁྱབ་( ༡༥༤ན) ཟེར་ན། སྐད་ཅིག་མའི་བྱེ་བྲག་ཆོས་ཅན། དེར་ཐལ། དེའི་ཕྱིར།
དེ་སྒྲུབ་ཀྱི་རྟགས་ཡང་དག་གང་ཞིག །ཁྱོད་དེ་སྒྲུབ་པ་ལ་ཕྱོགས་ཆོས་ཅན་དུ་
སོང་བའི་གང་ཟག་དེས་སྒྲ་སྐད་ཅིག་མར་ཚད་མས་ངེས་པའི་ཕྱིར། འདོད་ན།
མི་རྟག་པ་དེ་དེར་ཐལ་ལོ། །ཁ་ཅིག །སྒྲ་མི་རྟག་པར་སྒྲུབ་པའི་ཐ་སྙད་འབའ་

ཞིག་སྒྲུབ་ཀྱི་རྟགས་ཡང་དག་ཡིན་ན། མི་རྟག་པའི་མཚན་ཉིད་ཡིན་པས་ཁྱབ་
ཟེར་ན། སྐད་ཅིག་མ་མ་ཡིན་པ་ལས་ལོག་པ་ཆོས་ཅན། དེར་ཐལ། དེའི་ཕྱིར།
འདོད་མི་ནུས་ཏེ། ། མི་རྟག་པ་མ་ཡིན་པ་ལས་ལོག་པའི་མཚན་ཉིད་ཡིན་པའི་
ཕྱིར། ཁྱབ་སྟེ། མི་རྟག་པ་དང་མི་རྟག་པ་མ་ཡིན་པ་ལས་ལོག་པ་གཉིས་དོན་སྤྱི་
ཐ་དད་དུ་འཆར་རུང་གི་ཆོས་ཡིན་པའི་ཕྱིར། ཁ་ཅིག་ན་རེ། སྒྲ་མི་རྟག་པར་
སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་འགོད་པ་སྐབས་སུ་
བབས་པའི་གང་ཟག་ཡིན་ན་རྒོལ་བ་དབང་རྟུལ་ཡིན་པས་ཁྱབ་ཟེར་ན། སྒྲ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་
ཆོས་ཅན། དེར་ཐལ། དེའི་ཕྱིར། དེར་ཐལ། སྐད་ཅིག་མའི་རྟགས་ཀྱིས་དེ་སྒྲུབ་
ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར་
ཏེ། དེ་ཁྱོད་ལ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་ཕྱིར། མ་གྲུབ་ན།
དེར་ཐལ། དེ་ལ་དེ་སྒྲུབ་ཀྱི་རྟགས་ཡང་དག་ཏུ་བཀོད་པ་ཡོད། དེ་ལ་བྱས་པ་དེ་
མ་བཀོད་པའི་ཕྱིར། དང་པོ་མ་གྲུབ་ན། དེ་ཆོས་ཅན། ཁྱོད་ལ་དེ་བཀོད་པ་
ཡོད་པར་ཐལ།ཁྱོད་དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་
པའི་གང་ཟག་ཡིན་པའི་ཕྱིར། ཕྱི་མ་གྲུབ་སྟེ། དེས་སྒྲ་(༡༥༤བ) སྐད་ཅིག་མར་
ཚད་མས་ངེས་པའི་ཕྱིར། རྩ་བར་འདོད་མི་ནུས་ཏེ། བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་
དབང་རྣོན་དེ་ཁྱོད་ཡིན་པའི་ཕྱིར། གཞན་ཡང༌། སྒྲ་མི་རྟག་པར་སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་དེ། སྒྲ་མི་རྟག་པར་
སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་འགོད་པ་སྐབས་སུ་
བབས་པའི་གང་ཟག་ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་གང་ཞིག །དེ་དེ་སྒྲུབ་ཀྱི་དོན་སྒྲུབ་ཀྱི་རྟགས་
ཡང་དག་འགོད་པ་སྐབས་སུ་བབས་པའི་གང་ཟག་མ་ཡིན་པའི་ཕྱིར། ཕྱི་མ་

གྲུབ་སྟེ། དེའི་སྒྲ་སྐད་ཅིག་མར་ཚད་མས་ངེས་པའི་ཕྱིར། བྱས་པ་ལ་ཁོ་ན་རེ།
སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་
པའི་གང་ཟག་དེ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་མ་ཡིན་
པའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་པའི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་ཏུ་ཐལ། སྒྲ་མི་རྟག་པར་སྒྲུབ་པའི་རྟགས་ཡང་
དག་འགོད་པ་སྐབས་སུ་བབས་པའི་གང་ཟག་དེ། སྐད་ཅིག་མའི་རྟགས་ཀྱིས་
དེ་སྒྲུབ་ཀྱི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་
པའི་ཕྱིར། འདོད་ན། དེ་ཆོས་ཅན། རྒོལ་བ་དབང་རྟུལ་ཡིན་པར་ཐལ་ལོ །
ཁྱབ་སྟེ། བུམ་པ་ཚད་མས་མ་དམིགས་པའི་རྟགས་ཀྱིས་བུམ་པ་ཚད་མས མ་
དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་རྟགས་ཡང་དག་འགོད་
པ་སྐབས་སུ་བབས་པའི་གང་ཟག་ཡིན་ན་རྒོལ་བ་དབང་རྟུལ་ཡིན་དགོས་
པའི་ཕྱིར་ན་( ༡༥༥ན)མ་ཁྱབ།། རྟགས་གྲུབ་སྟེ། དེ་ནི་ཤིན་ཏུ་རྨོངས་དོན་ཏེ །
གནག་རྫི་མོ་བར་གྲགས་ཕྱིར་རོ། །ཞེས་གསུངས་པའི་ཕྱིར། ཁོ་རང་ལ། སྒྲ་རྟག་
པ་མ་ཡིན་པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་
གང་ཟག་ཡིན་ན། རྒོལ་བ་དབང་རྟུལ་ཡིན་དགོས་པར་ཐལ། བུམ་པ་ཚད་མས་
མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་ན། དེ་ཡིན་དགོས་པའི་ཕྱིར།
ཁྱབ་པ་ཁས། རྟགས་གྲུབ་སྟེ། བུམ་པ་ཚད་མས་མ་དམིགས་པའི་གཏན་ཚིགས་
ལ། དེའི་ཕྱིར། རྩ་བར་འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཆོས་ཅན། དེར་
ཐལ། དེའི་ཕྱིར་ཏེ། སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་པ་སྐབས་
སུ་བབས་པའི་གང་ཟག་ཡིན་པའི་ཕྱིར་རོ། །
༈ རང་ལུགས་བཞག་པ་ལ། གཞུང་སྔ་ཕྱིའི་འགལ་བ་སྤང་བ། དངོས་

ཞར་ལ་དོན་སྒྲུབ་ཐ་སྙད་སྒྲུབ་ཀྱི་རྣམ་གཞག་བཤད་པ་དང་གསུམ། དང་པོ་ནི།
དེ་ཕྱིར་རྒྱུ་དང་རང་བཞིན་དག །ཞེས་པའི་སྐབས་འདིར་མ་དམིགས་པའི་
རྟགས་ཡང་དག་དེ་ལ་གསུམ་དུ་བཤད་པ་མི་འཐད་པར་ཐལ། འགལ་དང་
འབྲས་བུ་དག་གྲུབ་དང་། །ཞེས་སོགས་ཀྱི་སྐབས་སུ་མ་དམིགས་པའི་རྟགས་
ཡང་དག་དེ་ལ་བཞིར་བཤད་པ་ཡིན་པའི་ཕྱིར་ཟེར་ན། སྐྱོན་མེད་དེ། འགལ་
དང་འབྲས་བུ་དག་གྲུབ་དང༌། །ཞེས་པའི་སྐབས་སུ་དེ་ལྟར་བསྟན་པ་དེ་ནི།
གང་གང་དུ་འདུས་པའི་འདུ་བྱེད་ཀྱི་དབྱེ་བ་ཤེས་པའི་( ༡༥༥བ) ཕྱིར་དུ་དེ་
ལྟར་བསྟན་པ་ཡིན་ཅིང་། འདིར་ནི་རྟགས་ཆོས་ཀྱི་འབྲེལ་བ་ལ་བལྟོས་པའི་
དགག་རྟགས་ཀྱི་གཙོ་བོའི་དབང་དུ་བྱས་ནས་དེ་གསུམ་དུ་བསྟན་པ་ཡིན་
པའི་ཕྱིར། འོ་ན། མེད་པས་འགའ་ཞིག་བསྒྲུབ་པའི་ཡང༌། །ཞེས་དང་། རིགས་
ལྡན་དེ་མི་དམིགས་པ་ཡང་། །ཞེས་ཡང་སྒྲ་གཉིས་སྨོས་པ་ལ་དགོས་པ་གང་
ཡོད་ཅེ་ན། དང་པོ་སྨོས་པ་ལ་དགོས་པ་ཡོད་དེ། འབྲས་རང་གི་རྟགས་ཡང་
དག་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་འགྲུབ་པ་དེ་གཉིས་ཀྱི་རྟགས་ཆོས་
ཀྱི་འབྲེལ་བ་ལ་རག་ལས་པར་མ་ཟད། རྒྱུ་མ་དམིགས་པའི་རྟགས་ཡང་དག་
དང་། ཁྱབ་བྱེད་མ་དམིགས་པའི་རྟགས་ཡང་དག་གཉིས་ཀྱི་རྗེས་སུ་འགྲོ་ལྡོག་
གི་ཁྱབ་པ་འགྲུབ་པ་ཡང་། དེ་གཉིས་ཀྱི་རྟགས་ཆོས་ཀྱི་འབྲེལ་བ་འགྲུབ་པ་ལ་
རག་ལས་སོ་ཞེས་ཤེས་པར་བྱ་བའི་ཆེད་ཡིན་པའི་ཕྱིར། གཉིས་པ་སྨོས་པ་ལ་
དགོས་པ་ཡོད་དེ། རྒྱུ་མ་དམིགས་པའི་རྟགས་ཡང་དག་དང་། ཁྱབ་བྱེད་མ་
དམིགས་པའི་རྟགས་ཡང་དག་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་འགྲུབ་
པ། དེ་གཉིས་ཀྱི་རྟགས་ཆོས་ཀྱི་འབྲེལ་བ་འགྲུབ་པ་ལ་རག་ལས་པར་མ་ཟད།
རང་བཞིན་མ་དམིགས་པའི་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་
པར་འགྲུབ་པ་ཡང༌། དེའི་རྟགས་ཆོས་ཀྱི་འབྲེལ་བ་འགྲུབ་པ་ལ་རག་ལས་སོ་

ཞེས་ཤེས་པར་བྱ་བའི་ཆེད་ཡིན་པའི་ཕྱིར། གཉིས་པ་ནི། སྤྱིར་འབྲེལ་ཟླ་མ་
དམིགས་པའི་ཚུལ་གསུམ།འབྲེལ་ཟླ་མ་དམིགས་པའི་རྟགས་ཡང་དག་གི་
མཚན་ཉིད། གཞི་ལ་བཀར་ན་དུ་བའི་འབྲེལ་ཟླ་དགག་པ་དང་ལྡན་པས་རབ་
ཏུ་ཕྱེ་བའི་མེད་དགག་གང་ཞིག །མེ་མེད་མཚན་( ༡༥༦ན) མོའི་རྒྱ་མཚོར་དུ་བ་
མེད་པར་སྒྲུབ་པའི་འབྲེལ་ཟླ་མ་དམིགས་པའི་ཚུལ་གསུམ། དེར་དུ་བ་མེད་
པར་སྒྲུབ་པའི་འབྲེལ་ཟླ་མ་དམིགས་པའི་རྟགས་ཡང་དག་གི་མཚན་ཉིད། མེ་
མེད་པ་ལ་དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་ཅེས་བརྗོད་
པའི་རྒྱུ་མཚན་ཡོད་དེ། དུ་བ་དེ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་
དོན་དང༌། མེ་དུ་བའི་འབྲེལ་ཟླའི་གཙོ་བོ་གང་ཞིག །མེ་མེད་པ་དེ་མེ་བཀག་
པའི་མེ་མེད་པ་དེ་རྟགས་སུ་བཀོད་པའི་གཏན་ཚིགས་ཡིན་པའི་རྒྱུ་མཚན་
གྱིས་དེ་ལྟར་བརྗོད་པའི་ཕྱིར། སྤྱིར་དེ་ལ་དབྱེ་ན། རྒྱུ་ཁྱབ་བྱེད། རང་བཞིན།
དངོས་འབྲས་མ་དམིགས་པའི་རྟགས་ཡང་དག་དང་བཞི་ཡོད།དུ་བའི་རྒྱུ་
བཀག་པ་དང་ལྡན་པས་རབ་ཏུ་ཕྱེ་བའི་མེད་དགག་གང་ཞིག །མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པའི་འབྲེལ་ཟླ་མ་དམིགས་པའི་ཚུལ་
གསུམ། དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་གི་མཚན་ཉིད། མེ་མེད་
པ་དེ་ལ་དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཅེས་བརྗོད་པའི་རྒྱུ་
མཚན་ཡོད་དེ། དུ་བ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་དང་།
མེ་དུ་བའི་རྒྱུའི་གཙོ་བོ་ཡིན་པ་གང་ཞིག །མེ་མེད་པ་དེ་མེ་བཀག་པའི་མེ་མེད་
པ་རྟགས་སུ་བཀོད་པའི་གཏན་ཚིགས་ཡིན་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། ཤ་བའི་ཁྱབ་བྱེད་བཀག་པ་དང་ལྡན་པས་རབ་ཏུ་ཕྱེ་བའི་མེད་
དགག་གང་ཞིག །ཤིང་མེད་ཀྱི་བྲག་རྫོང་དུ་ཤ་བ་མེད་པར་སྒྲུབ་པའི་འབྲེལ་
ཟླ་མ་དམིགས་པའི་ཚུལ་གསུམ་དེ། ( ༡༥༦༠) དེ་ལྟར་སྒྲུབ་པའི་ཁྱབ་བྱེད་མ་
དམིགས་པའི་རྟགས་ཡང་དག་གི་མཚན་ཉིད། ཤིང་མེད་པ་ལ་དེ་སྒྲུབ་ཀྱི་ཁྱབ་

བྱེད་མ་དམིགས་པའི་རྟགས་ཡང་དག་ཅེས་བརྗོད་པའི་རྒྱུ་མཚན་ཡོད་དེ། ཤ་
བ་དེ་དེ་སྒྲུབ་ཀྱི་དགག་བྱའི་ཆོས་སུ་བཏགས་པའི་དོན་དང་ཤིང་ཤ་བའི་ཁྱབ་
བྱེད་ཀྱི་གཙོ་བོ་ཡིན་པ་གང་ཞིག །ཤིང་མེད་པ་དེ་ཤིང་བཀག་པའི་ཤིང་མེད་
པ་རྟགས་སུ་བཀོད་པའི་གཏན་ཚིགས་ཡིན་པའི་རྒྱུ་མཚན་གྱིས་དེ་ལྟར་བརྗོད་
པའི་ཕྱིར། རང་ཉིད་བུམ་པ་ཡོད་པའི་མཚན་ཉིད་བཀག་པ་དང་ལྡན་པའི་
རབ་ཏུ་ཕྱེ་བའི་མེད་དགག་གང་ཞིག །བུམ་པ་ཚད་མས་མ་དམིགས་པའི་ས་
ཕྱོགས་སུ་བུམ་པ་མེད་པར་སྒྲུབ་པའི་འབྲེལ་ཟླ་མ་དམིགས་པའི་ཚུལ་གསུམ།
དེ་ལྟར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་གི་མཚན་ཉིད་
བུམ་པ་ཚད་མས་མ་དམིགས་པ་ལ་དེ་སྒྲུབ་ཀྱི་རང་བཞིན་མ་དམིགས་པའི་
རྟགས་ཡང་དག་ཅེས་བརྗོད་པའི་རྒྱུ་མཚན་ཡོད་དེ། བུམ་པ་ཡོད་པ་དེ་སྒྲུབ་ཀྱི་
དགག་བྱའི་ཆོས་སུ་བཟུང་བྱ་དང་བུམ་པ་ཚད་མས་དམིགས་པ་དེ་བུམ་པ་
ཡོད་པའི་རང་བཞིན་གྱི་གཙོ་བོ་ཡིན་པ་གང་ཞིག །བུམ་པ་ཚད་མས་མ་
དམིགས་པ་དེ་བུམ་པ་བཀག་པའི་བུམ་པ་ཚད་མས་མ་དམིགས་པ་རྟགས་སུ་
བཀོད་པའི་གཏན་ཚིགས་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དུ་བའི་དངོས་རྒྱུའི་བཀག་པ་དང་ལྡན་པའི་རབ་ཏུ་ཕྱེ་བའི་མེད་དགག་གང་
ཞིག །དུ་བས་དབེན་པའི་དང་རྭ་བླ་གབ་མེད་པ་ན། དུ་བའི་དངོས་རྒྱུ་མེད་
པར་སྒྲུབ་པའི་འབྲེལ་ཟླ་མ་དམིགས་པའི་ཚུལ་གསུམ་དེ། དེ་ལྟར་སྒྲུབ་པའི་
དངོས་འབྲས་མ་དམིགས་པའི་རྟགས་ཡང་དག་གི་མཚན་( ༡༥༧ན)ཉིད། དུ་བ་
མེད་པ་ལ་དེ་སྒྲུབ་ཀྱི་དངོས་འབྲས་མ་དམིགས་པའི་རྟགས་ཡང་དག་ཅེས་
བརྗོད་པའི་རྒྱུ་མཚན་ཡོད་དེ། དུ་བའི་དངོས་རྒྱུ་དེ་སྒྲུབ་ཀྱི་དགག་བྱའི་ཆོས་སུ་
བཏགས་པའི་དོན་དང་། དུ་བ་དུ་བའི་དངོས་རྒྱུའི་དངོས་འབྲས་ཀྱི་གཙོ་བོ་
གང་ཞིག །དུ་བ་མེད་པ་དེ། དུ་བ་བཀག་པའི་དུ་བ་མེད་པ་རྟགས་སུ་བཀོད་
པའི་གཏན་ཚིགས་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གསུམ་

པ་ནི། རང་ཉིད་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་སོང་བའི་གང་
ཟག་གིས་སྒྲ་སྐད་ཅིག་མར་ཚད་མས་མ་ངེས་པ་གང་ཞིག སྒྲ་མི་རྟག་པར་སྒྲུབ་
པའི་ཚུལ་གསུམ་དེ་སྒྲ་མི་རྟག་པར་སྒྲུབ་པའི་དོན་སྒྲུབ་ཀྱི་རྟགས་ཡང་དག་གི་
མཚན་ཉིད། བྱས་པ་ལ། དེ་སྒྲུབ་ཀྱི་དོན་སྒྲུབ་ཀྱི་རྟགས་ཡང་དག་ཅེས་པ་
བརྗོད་པའི་རྒྱུ་མཚན་ཡོད་དེ། སྐད་ཅིག་མ་མི་རྟག་པའི་དོན་ལྡོག་པ་གང་ཞིག །
བྱས་པ་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་ཟག་དེས་སྒྲ་སྐད་ཅིག་
མར་ངེས་དགོས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྤྱིར་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་ན། དེ་སྒྲུབ་ཀྱི་ཐ་སྙད་སྒྲུབ་ཀྱི་རྟགས་ཡང་
དག་ཡིན་པས་ཁྱབ། རང་ཉིད་སྒྲ་མི་རྟག་པར་སྒྲུབ་པ་ལ་ཕྱོགས་ཆོས་ཅན་དུ་
སོང་བའི་གང་ཟག་དེས་སྒྲ་སྐད་ཅིག་མར་ཚད་མས་ངེས་པ་གང་ཞིག །དེ་སྒྲུབ་
ཀྱི་ཚུལ་གསུམ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་གི་
མཚན་ཉིད། སྐད་ཅིག་མ་ལ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་
དག་ཅེས་བརྗོད་པའི་རྒྱུ་མཚན་ཡོད་དེ། སྐད་ཅིག་མ་དེ་སྒྲུབ་( ༡༥༧བ)པ་
ཕྱོགས་ཆོས་ཅན་དུ་སོང་བའི་གང་ཟག་དེས་སྒྲའི་སྟེང་དུ་སྐད་ཅིག་མ་དང་མི་
རྟག་པ་གཉིས་ཀྱི་ནང་ནས་མི་རྟག་པ་ཁོ་ན་ངེས་དགོས་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར།
༈ རྩོད་པ་སྤོང་བ་ལ། ཁ་ཅིག་ན་རེ། བྱས་པ་ཆོས་ཅན། སྒྲ་མི་རྟག་པར་
སྒྲུབ་པའི་དོན་སྒྲུབ་ཀྱི་རྟགས་ཡང་དག་ཡིན་པར་ཐལ། མཚན་ཉིད་དེའི་ཕྱིར།
འདོད་ན། དེ་སྒྲ་དངོས་པོར་སྒྲུབ་པའི་དོན་སྒྲུབ་ཀྱི་རྟགས་ཡང་དག་ཡིན་པར་
ཐལ་ལོ། །འདོད་ན། དེ་བུམ་པ་དངོས་པོར་སྒྲུབ་པའི་དོན་སྒྲུབ་ཀྱི་རྟགས་ཡང་
དག་ཡིན་པར་ཐལ་ལོ་ཟེར་ན་མ་ཁྱབ། འདོད་ན། དེ་བུམ་པ་དོན་བྱེད་ནུས་
པར་སྒྲུབ་པའི་རྟགས་ཡང་དག་ཏུ་ཐལ་ལོ། འདོད་མི་ནུས་ཏེ། བུམ་པ་ཚད་
མས་ངེས་པའི་གང་ཟག་ཡིན་ན། དེ་དོན་བྱེད་ནུས་པར་ཚད་མས་ངེས་པའི་

གང་ཟག་ཡིན་དགོས་པའི་ཕྱིར་ཏེ། དེ་ཡིན་ན། བུམ་པ་ལྟོ་ལྡིར་ཞབས་ཞུམ་
ཆུ་སྐྱོར་གྱི་དོན་བྱེད་ནུས་པར་ཚད་མས་ངེས་པའི་གང་ཟག་ཡིན་དགོས་པའི་
ཕྱིར། གཞན་ཡང༌། མི་རྟག་པ་དེ་སྒྲ་བྱས་པར་སྒྲུབ་པའི་དོན་སྒྲུབ་ཀྱི་རྟགས་
ཡང་དག་ཡིན་པར་ཐལ། བྱས་པ་སྒྲ་མི་རྟག་པར་སྒྲུབ་པའི་དོན་སྒྲུབ་ཀྱི་རྟགས་
ཡང་དག་ཡིན་པའི་ཕྱིར་ན་མ་ཁྱབ། འདོད་ན། མི་རྟག་པ་དེ་སྒྲ་སྐྱེས་པར་སྒྲུབ་
པའི་རྟགས་ཡང་དག་ཡིན་པར་ཐལ་ལོ། །འདོད་མི་ནུས་ཏེ། སྒྲ་མི་རྟག་པར་
ཚད་མས་ངེས་པའི་གང་ཟག་ཡིན་ན། སྒྲ་སྐྱེ་བར་ཚད་མས་ངེས་པའི་གང་ཟག་
ཡིན་དགོས་པའི་ཕྱིར་ཏེ། དེ་ཡིན་ན་སྒྲ་སྐད་ཅིག་གི་སྐྱེ་འགག་བྱེད་པར་ཚད་
མས་ངེས་པའི་གང་ཟག་ཡིན་དགོས་པའི་ཕྱིར། གཞན་ཡང་( ༡༥༨ན)སྐད་ཅིག་
མ་དེ་སྒྲ་མི་རྟག་པར་སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་
ཡིན་པར་ཐལ། དེ་དེ་སྒྲུབ་ཀྱི་རྟགས་ཡང་དག་གང་ཞིག །དེ་དེ་སྒྲུབ་ཀྱི་དོན་
སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར། འདོད་ན། བྱས་པ་སྒྲ་མི་རྟག་པར་
སྒྲུབ་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པར་ཐལ་ལོ་ཟེར་
ན་མ་ཁྱབ། གཞན་ཡང་། ལྟོ་ལྡིར་བ་ཚད་མས་མ་དམིགས་པ་ཆོས་ཅན། བུམ་
པ་ཡོད་པའི་མཚན་གཞིར་བཀག་པ་དང་ལྡན་པའི་རབ་ཏུ་ཕྱེ་བའི་མེད་
དགག་ཡིན་པར་ཐལ། བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་
མེད་པར་སྒྲུབ་པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་
ཕྱིར་ཏེ། དེ་སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་བཞི་པོ་གང་
རུང་གང་ཞིག །གཞན་རྣམས་རེ་རེ་ནས་མ་ཡིན་པའི་ཕྱིར། དང་པོ་གྲུབ་སྟེ། དེ་
སྒྲུབ་ཀྱི་འབྲེལ་ཟླ་མ་དམིགས་པའི་རྟགས་ཡང་དག་ཡིན་པའི་ཕྱིར་ན་མ་ཁྱབ།
རྩ་བར་འདོད་མི་ནུས་ཏེ། ལྟོ་ལྡིར་བ་ཡོད་པའི་མཚན་ཉིད་བཀག་པ་དང་ལྡན་
པས་རབ་ཏུ་ཕྱེ་བའི་མེད་དགག་ཡིན་པའི་ཕྱིར་ཏེ། དེ་ལྟོ་ལྡིར་བ་མེད་པའི་
མཚན་ཉིད་ཡིན་པའི་ཕྱིར། ཁ་ཅིག་ན་རེ། བུམ་པ་ཚད་མས་མ་དམིགས་པའི་

ས་ཕྱོགས་སུ་བུམ་པ་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། རང་
བཞིན་མ་དམིགས་པའི་རྟགས་ཡང་དག་གི་སྒྲ་བཤད་འཐད་པའི་ཕྱིར།འདོད་
ན། བུམ་པ་ཚད་མས་མ་དམིགས་པའི་ས་ཕྱོགས་ཆོས་ཅན། བུམ་པ་ཡོད་པར་
ཐལ།བུམ་པ་མེད་པར་སྒྲུབ་པའི་ཤེས་( ༡༥༨་) འདོད་ཆོས་ཅན་སྐྱོན་མེད་
ཡོད་པའི་ཕྱིར། མ་གྲུབ་བྱས་པ་ལ། དེ་ཆོས་ཅན་གྱི་སྟེང་དུ་བུམ་པ་མེད་པར་
སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡོད་པར་ཐལ། བུམ་པ་ཚད་མས་མ་
དམིགས་པའི་ས་ཕྱོགས་དེ་དེ་ཡིན་པའི་ཕྱིར་ཏེ། དེ་དེ་འདྲའི་ས་ཕྱོགས་སུ་བུམ་
པ་མེད་པར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར་ན་མ་
ཁྱབ། འོ་ན། དེ་འདྲའི་ས་ཕྱོགས་དེ་དེ་ཆོས་ཅན་གྱི་སྟེང་དུ་དེ་མ་ཡིན་པར་ཐལ།
དེ་ཆོས་ཅན་གྱི་སྟེང་དུ་བུམ་པ་དེ་དེ་ཡིན་པའི་ཕྱིར་ཏེ། རི་བོང་གི་རྭ་དེ་རི་
བོང་གི་རྭ་མེད་པར་སྒྲུབ་པའི་དེ་ཡིན་པའི་ཕྱིར་རོ། །
༈ དེ་ཕྱིར་དངོས་པོ་མཐོང་བ་ཡིས། །ཡོན་ཏན་མཐའ་དག་མཐོང་བ་ཉིད་།
ཅེས་པའི་གཞུང་འདི་གང་ལས་འཕྲོས་ན། རང་བཞིན་ལ་ཡང་མེད་མི་འབྱུང །།
ཞེས་པ་རྐང་པ་བཞི་པའི་སྐབས་སུ། རང་འགྲེལ་ལས། བྱས་མི་རྟག་གཉིས་
རང་བཞིན་གཅིག་ཏུ་ཁས་བླངས་པ་ལ། ཕྱི་རོལ་པ་ན་རེ། འོ་ན། བྱས་པའི་
རང་བཞིན་དང་མི་རྟག་པའི་རང་བཞིན་གཅིག་ཡིན་པར་ཐལ། བྱས་མི་རྟག་
གཉིས་རང་བཞིན་གཅིག་ཡིན་པའི་ཕྱིར། འདོད་ན། བྱས་མི་རྟག་གཉིས་
གཅིག་ཡིན་པར་ཐལ། འའདོད་པའི་ཕྱིར། འདོད་ན། བྱས་པ་སྒྲ་མི་རྟག་པར་
སྒྲུབ་པའི་མ་གྲུབ་པའི་གཏན་ཚིགས་ཡིན་པར་ཐལ་ལོ། །དཔེར་ན། སྒྲ་མི་རྟག་
པར་སྒྲུབ་པ་ལ་མི་རྟག་པ་རྟགས་སུ་བཀོད་པ་བཞིན་ནོ་ཞེས་ཟེར་ན། རྩོད་པ་
དེའི་ལན་མདོར་བསྟན་གྱི་ཚུལ་གྱི་འཆད་པར་བྱེད་པ་ལ།གང་ཕྱིར་དངོས་
ཀུན་རང་བཞིན་གྱིས། །ཞེས་པ་ནས། དེས་ན་ཐ་དད་རྣམ་པར་གནས། །ཞེས་
པའི་བར་བྱུང་། རྩོད་པ་དེའི་ལན་རྒྱས་པར་འཆད་( ༡༥༩ན)པར་བྱེད་པ་ལ།

དོན་གྱི་རང་གི་ངོ་བོ་གཅིག །ཅེས་པ་ནས། རྣམ་གཅོད་བརྗོད་པར་བྱེད་པར་
གྲུབ། །ཅེས་པའི་བར་བྱུང་། འོ་ན། རྩོད་ལན་མདོར་བསྟན་གྱི་འཆད་ཚུལ་གང་
ཞེ་ན། དེ་ཡང་དེ་ལྟ་བུའི་རྩོད་པ་དེ་ནི་གཞན་སེལ་གྱི་རྣམ་དབྱེ་ལ་རྨོངས་པའི་
རྩོད་པ་ཡིན་པས། རྩོད་པ་དེ་སེལ་བར་བྱེད་པ་ལ། གཞན་སེལ་གྱི་རྣམ་དབྱེ་
ཤེས་དགོས། དེ་ཡང་ཡུལ་དངོས་པོའི་གནས་ལུགས་བསྟན་པས་གཞན་སེལ་གྱི་
རྣམ་དབྱེ་འབད་མེད་དུ་རྟོགས་པའི་རྒྱུ་མཚན་གྱིས། ཐོག་མར་ཡུལ་དངོས་
པོའི་གནས་ལུགས་དེ་འཆད་པར་བྱེད་པ་ལ། གང་ཕྱིར་དངོས་ཀུན་རང་
བཞིན་གྱིས། །ཞེས་སོགས་རྐང་པ་བཞི་བྱུང་། དེ་ལྟར་ན། སྒྲའི་སྟེང་དུ་སྒྲ་མི་
རྟག་པ་ལས་ལོག་པ་དང་། མ་བྱས་པ་ལས་ལོག་པ་དང་རྟག་པ་ལས་ལོག་པ་དུ་
མ་ཡོད་པས། སྒྲའི་སྟེང་དུ་སྒྲ་དང་བྱས་མི་རྟག་ལ་སོགས་དུ་མ་དབྱེ་རུང་ངོ་། །
ཞེས་འཆད་པར་བྱེད་པ་ལ། དེ་ཕྱིར་གང་དང་གང་ལས་དོན། །ཞེས་པ་རྐང་པ་
ཕྱེད་དང་གསུམ་བྱུང་། དེ་ལྟར་ན་སྒྲའི་སྟེང་དུ་སྒྲ་དང་བྱས་མི་རྟག་ལ་སོགས་
པ་འཛིན་པའི་རྟོག་པ་དེས་དེ་རྣམས་རིམ་གྱིས་ཡུལ་དུ་བྱེད་པ་ཡིན་གྱི། ཅིག་
ཆར་དུ་ཡུལ་དུ་བྱེད་མི་ནུས་སོ། །ཞེས་འཆད་པར་བྱེད་པ་ལ། དེ་ཡི་ཁྱད་པར་
གྱིས། རྟོགས་གྱུར་པ་དག་རབ་ཏུ་བྱེད། །ཅེས་པ་འདི་བྱུང་། དེ་ལྟར་ན། བྱས་པ་
ཞེས་པའི་ངག་ལས་བྱས་པ་མ་ཡིན་པ་ལས་ལོག་པ་གོ་ནུས་ཀྱང་། མི་རྟག་པ་མ་
ཡིན་པ་ལས་ལོག་པ་གོ་མི་ནུས། མི་རྟག་པ་ཞེས་པའི་ངག་ལས། མི་རྟག་པ་མ་
ཡིན་པ་ལས་ལོག་པ་གོ་ནུས་ཀྱང་། ( ༡༥༩་) བྱས་པ་མ་ཡིན་པ་ལས་ལོག་པ་གོ་
མི་ནུས་ཏེ། དེ་ལྟར་ན་བྱས་མི་རྟག་གཉིས་མིང་ཐ་དད་ཀྱི་གོ་ཆ་སོ་སོར་གནས་
པར་གྲུབ། དེ་ལྟར་ན་དེ་གཉིས་ངོ་བོ་གཅིག་ལ་ལྡོག་པ་ཐ་དད་དུ་གྲུབ། དེ་ལྟར་
ན་སྔར་གྱི་རྩོད་པ་དེ་མི་འཇུག་གོ་ཞེས་རྩོད་ལན་དངོས་འཆད་པར་བྱེད་པ་ལ།
དེ་ཕྱིར་ཁྱད་པར་གང་ཞིག་ཆོས། །གང་གིས་གོ་བར་འགྱུར་བ་དེ། །ཞེས་པ་རྐང་
པ་བཞི་བྱུང་། དེས་བརྗོད་བྱེད་ཀྱི་སྒྲ་དང་རྟོག་པ་སེལ་འཇུག་ཏུ་བསྟན་ནས།

འོ་ན། དེ་གཉིས་སྒྲུབ་འཇུག་ཡིན་པ་ལ་གནོད་བྱེད་ཅི་ཡོད་ཅེ་ན། འོ་ན། སྒྲ་
ངེས་པའི་ངེས་ཤེས་དེ་ཆོས་ཅན། ཁྱོད་ཀྱི་སྒྲ་ངེས་པའི་ཚེ་སྒྲ་མི་རྟག་པར་ཡང་
ངེས་པར་ཐལ། ཁྱོད་སྒྲ་ལ་སྒྲུབ་པས་འཇུག་པའི་ངེས་ཤེས་ཡིན་པའི་ཕྱིར།
འདོད་ན། དེའི་རྗེས་སུ་སྒྲ་དེའི་རྗེས་སུ་སྒྲ་མི་རྟག་པར་སྒྲུབ་པ་ལ་རྟགས་ཡང་དག་དང་རྗེས་
དཔག་འཇུག་པ་དོན་མེད་པར་ཐལ་ལོ། །ཞེས་འཆད་པར་བྱེད་པ་ལ། དོན་གྱེ་
རང་གི་ངོ་བོ་གཅིག །བདག་ཉིད་མངོན་སུམ་ཡིན་པ་ལ། །ཞེས་སོགས་རྐང་པ་
བཞི་བྱུང་། འོ་ན། ཁྱོད་རང་ལ་ཡང་དེ་ལྟར་མཚུངས་ཏེ། སྒྲ་འཛིན་མངོན་སུམ་
ཆོས་ཅན། ཁྱོད་ཀྱི་སྒྲ་ངེས་པའི་ཚེ། སྒྲ་མི་རྟག་པ་ཡང་ངེས་པར་ཐལ། ཁྱོད་སྒྲ་
ལ་སྒྲུབ་པས་འཇུག་པའི་མངོན་སུམ་ཡིན་པའི་ཕྱིར་ཟེར་ན། སྐྱོན་མེད་དེ། སྒྲ་
འཛིན་མངོན་སུམ་དེ་སྒྲ་འཛིན་གྱི་འཁྲུལ་རྒྱུ་དང་མ་བཅས་ན་དེ་ལྟར་ངེས་སུ་
ཆུག་ཀྱང་། དེ་དེ་འདྲའི་འཁྲུལ་རྒྱུ་དང་བཅས་པའི་ཕྱིར། འཁྲུལ་རྒྱུ་ལས་འཁྲུལ་
པ་སྐྱེས་པའི་དཔེ་གང་ཞེ་ན། དཔེར་ན། ཉ་ཕྱིས་དང་དངུལ་ཁ་དོག་དཀར་
བར་མཚུངས་པ་ལ་བརྟེན་ནས། ཉ་ཕྱིས་དངུལ་དུ་འཛིན་པའི་མིག་ཤེས་སྐྱེ་བ་
བཞིན་ནོ། །ཞེས་དཔེ་དང་( ༡༦༠ན) བཅས་ཏེ་འཆད་པར་བྱེད་པ་ལ། གཟུགས་
ཆོས་མཐུན་པ་མཐོང་བ་ལས། །ཞེས་རྐང་པ་བཞི་བྱུང༌། འོ་ན། སྒྲ་འཛིན་
མངོན་སུམ་དེས་སྒྲ་མི་རྟག་པར་མ་རྟོགས་ཀྱང༌། སྒྲ་མི་རྟག་པ་མཐོང་བའི་རྒྱུ་
མཚན་གང་ཞེ་ན། དེའི་རྒྱུ་མཚན་འཆད་པར་བྱེད་པ་ལ། དེ་ཕྱིར་དངོས་པོ་
མཐོང་བ་ཡིས། །ཞེས་རྐང་པ་གཉིས་བྱུང༌། དེའི་དོན་བསྡུ་འཆད་པར་བྱེད་པ་
ལ༔ འཁྲུལ་བས་ངེས་པར་མི་བྱེད་པས། །ཞེས་རྐང་པ་གཉིས་བྱུང་། དེ་ལྟར་ན་
སྒྲའི་སྟེང་གི་བྱས་མི་རྟག་གཉིས་རྟོགས་པའི་རྗེས་དཔག་དེ་བྱེ་བྲག་ཏུ་སེལ་
འཇུག་ཏུ་སྒྲུབ་པར་བྱེད་པ་ལ། རྗེས་སུ་དཔག་པ་ལས་ཀྱང་དངོས། །ཞེས་པ་
རྐང་པ་ཕྱེད་དང་གསུམ་བྱུང་། དེའི་རྩོད་སྤོང་འཆད་པར་བྱེད་པ་ལ། སེལ་བ་
ལ། ཉེས་པ་འདི་ཉིད་ཐལ་མི་འགྱུར། །ཞེས་པ་འདི་བྱུང༌། རྗོད་བྱེད་ཀྱི་སྒྲ་དང་

རྟོག་པ་སེལ་འཇུག་ཡིན་པའི་དོན་བསྡུ་འཆད་པར་བྱེད་པ་ལ། དེ་ཕྱིར་དེ་ལྟར་
རྟོག་སེལ་བའི། །ཡུལ་ཅན་ཡིན་པར་རབ་ཏུ་བསྒྲགས། །ཞེས་པ་འདི་བྱུང་། དེ་
གཉིས་སྒྲུབ་འཇུག་མ་ཡིན་པའི་དོན་བསྡུ་འཆད་པར་བྱེད་པ་ལ།གཞན་དུ་
ཆོས་ཅན་གྲུབ་འགྱུར་ན། །ཞེས་པ་རྐང་པ་གཉིས་བྱུང༌། ངེས་ཤེས་སྒྲུབ་འཇུག་
མ་ཡིན་པའི་རྩོད་སྤོང་འཆད་པར་བྱེད་པ་ལ། མཐོང་བ་འགའ་ལའང་ཤེས་པ་
གང༌། །སྤྱིའི་དོན་ཅན་རྣམ་རྟོག་པ། །ཞེས་སོགས་རྐང་པ་བརྒྱད་བྱུང་། དེ་
ཐམས་ཅད་ཀྱི་དོན་བསྡུ་འཆད་པར་བྱེད་པ་ལ། ཆ་ཤས་སྒྲོ་འདོགས་ཇི་སྙེད་
པ། །དེ་བསལ་ཕྱིར་ན་ངེས་པ་དང༌། །ཞེས་སོགས་རྐང་པ་བརྒྱད་བྱུང་། དེའི་
སྐྱོན་སྤོང་( ༡༦༠ བ)འཆད་པར་བྱེད་པ་ལ། གང་གིས་ལྟ་ན་བློས་ཁྱད་པར། །
ཞེས་སོགས་བྱུང༌། དེ་ལྟར་ན། གང་ཕྱིར་དངོས་ཀུན་རང་བཞིན་གྱི། །ཞེས་
སོགས་རྐང་པ་བཞི་པའི་སྐབས་སུ། མཐའ་དཔྱད་པ་ལ། ཁ་ཅིག་ན་རེ། ཡུལ་
དུས་རང་བཞིན་མ་འདྲེས་པར་གནས་པའི་དངོས་པོ་རང་མཚན་གྱི་མཚན་
ཉིད་ཟེར་ན། དེ་འགོག་པ་ལ་རྣམ་བཤད་ལས། གཞི་རྣམ་ཤེས་ལ་རང་མཚན་
གྱི་དོན་ཚད་མས་ཁེགས་ན་ངོ་བོ་ཉིད་མེད་པར་སྨྲ་བའི་ལུགས་ཀྱི་ལྟ་བ་
བར་འགྱུར་ལ། ཡུལ་དང་དུས་དང་དངོས་པོ་མ་འདྲེས་པ་ཙམ་ཞིག་དངོས་པོ་
རྣམས་ལ་ངོ་བོ་ཉིད་མེད་པར་སྨྲ་བ་རྣམས་ཀྱིས་ཀྱང་འདོད་པ་ཡིན་ནོ། །ཞེས་
བྱ་བའི་དོན་ནི། ཡུལ་དུས་རང་བཞིན་མ་འདྲེས་པར་གནས་པའི་དངོས་པོ་
ཆོས་ཅན། ཐལ་འགྱུར་བས་ཁས་མི་ལེན་པར་ཐལ། རང་མཚན་གྱི་མཚན་ཉིད་
གང་ཞིག །དེས་དེའི་མཚན་ཉིད་ཁས་མི་ལེན་པའི་ཕྱིར། འདོད་མི་ནུས་ཏེ།
ཐལ་འགྱུར་བས་དངོས་པོ་ཡིན་ན་དེ་ཡིན་པས་ཁྱབ་པ་ཁས་ལེན་པའི་ཕྱིར།
ཡུལ་དུས་རང་བཞིན་མ་འདྲེས་པར་གནས་པའི་གོ་དོན་ལ། ཁ་ཅིག །ཕྱི་དྲོའི་
དུས་ན་ཡོད་ན་སྔ་དྲོའི་དུས་ན་མེད་པས་ཁྱབ་པ་དེ། དུས་མ་འདྲེས་པའི་གོ་
དོན་དང་། ནུབ་ཕྱོགས་ན་ཡོད་ན། ཤར་ཕྱོགས་ན་མེད་པས་ཁྱབ་པ་ཡུལ་མ་

འདྲེས་པའི་གོ་དོན་དང་། བ་ལང་སེར་སྐུ་དང་རང་བཞིན་གཅིག་ཡིན་ན། བ་
ལང་ཁྲ་བོ་དང་རང་བཞིན་གཅིག་མ་ཡིན་པས་ཁྱབ་པ་དེ། རང་བཞིན་མ་
འདྲེས་པའི་གོ་དོན་ཡིན་ནོ་ཟེར་ན། དང་པོ་གཉིས་ལ་དངོས་པོ་ཆོས་ཅན།
དེར་ཐལ། དེའི་ཕྱིར། ཕྱི་མ་ལ་བ་ལང་མ་ཡིན་པ་ལས་ལོག་པ་ཆོས་ཅན། དེར་
ཐལ། ( ༡༦༡ན) དེའི་ཕྱིར། རྟགས་གསལ་གཉིས་ཀ་གྲུབ་སྟེ་དེ་གཉིས་ཀའི་རང་
བཞིན་ཡིན་པའི་ཕྱིར། དེ་གཉིས་ཀའི་སྤྱི་ཡིན་པའི་ཕྱིར། རྟགས་གྲུབ་སྟེ། དེ་
འབྲས་ཡིན་མིན་ལས་བཟློག་པ། །གཉིས་ཀ་ལ་ཡང་ཡོད་པ་ཡིན། །ཞེས་
གསུངས་པའི་ཕྱིར། འོ་ན། གང་ཕྱིར་དངོས་ཀུན་རང་བཞིན་གྱི། །ཞེས་པའི་
ཚིག་ཟུར་གྱི་དངོས་པོ་འདི་གསལ་བ་རང་མཚན་འབའ་ཞིག་ལ་བྱེད་དམ།
འདི་དང་སྤྱིའི་གཞི་མཐུན་ཡོད་ཅེ་ན། ཡོད་དེ། འདིའི་ཐད་ཀྱི་བྲམ་ཟེའི་འགྲེལ་
པ་ལས། གང་ཕྱིར་དངོས་ཀུན་རང་བཞིན་དེ། གསལ་བ་འབའ་ཞིག་ཏུ་མ་ཟད་
སྤྱི་ཡང་ཡིན་ནོ། །ཞེས་བྱ་བའི་དོན་ནོ་ཞེས་གསུངས་པའི་ཕྱིར། དེས་ན་སྐབས་
འདིར་སྤྱི་དང་དངོས་པོའི་གཞི་མཐུན་ཁས་ལེན་ཏེ།མཁན་ཆེན་གཡག་པ་
དང་། རྒྱལ་ཚབ་དར་མ་རིན་ཆེན་སྐྱོར་མོ་ལུང་དུ་རྩོད་པ་མཛད་པའི་རྩོད་
ཡིག་ཏུ། རྒྱལ་ཚབ་རྗེས་བྲམ་ཟེའི་འགྲེལ་པ་ལས། གང་ཕྱིར་དངོས་ཀུན་རང་
བཞིན་དེ། གསལ་བ་འབའ་ཞིག་ཏུ་མ་ཟད་ཀྱི་སྤྱི་ཡང་ཡིན་ནོ་ཞེས་པའི་དོན་
ནོ། །ཞེས་པ་དང་། ལེའུ་གསུམ་པའི་ལྷའི་འགྲེལ་པར། སྤྱི་ཡང་ཡིན་རང་གི་
མཚན་ཉིད་ཡང་ཡིན་པ་དེ་ལྟར་ན་སྐྱོན་ཡོད་པ་མ་ཡིན་ནོ་ཞེས་པའི་འགྲེལ་པ་
འདི་གཉིས་ཤེས་བྱེད་དུ་དྲངས་ནས། སྤྱི་དང་དངོས་པོའི་གཞི་མཐུན་བཞེད་
པ་ཡིན་པའི་ཕྱིར། རང་བཞིན་གྱི་ཞེས་སྨོས་པ་ལ་དགོས་པ་གང་ཡོད་ཅེ་ན།
དགོས་པ་ཡོད་དེ། བྱས་མི་རྟག་ཐ་དད་པའི་ཆ་དེ་རང་བཞིན་གྱིས་གྲུབ་ཀྱང་
བདེན་པར་མེད་དོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། འོ་ན། བྱས་
( ༡༦༡ བ)མི་རྟག་ཐ་དད་པའི་ཆ་རང་བཞིན་གྱིས་གྲུབ་ན། དེ་རང་གི་མཚན་

ཉིད་ཀྱིས་གྲུབ་པར་འགྱུར་ལ། དེ་ལྟར་ན། ཊཱིཀྐ་ལས། སྤྱི་མཚན་རྟོག་པ་ལ་རང་
གི་མཚན་ཉིད་ཀྱིས་གྲུབ་པར་སྣང་ཡང་སྣང་བ་ལྟར་རང་གི་མཚན་ཉིད་ཀྱིས་
གྲུབ་པ་མ་ཁེགས་ན་ཞེས་པ་མི་འཐད་པར་འགྱུར་རོ་ཞེ་ན། སྐྱོན་མེད་དེ་སྤྱི་
མཚན་དེ་རང་འཛིན་གྱི་རྟོག་པ་ལ་བདེན་གྲུབ་ཏུ་སྣང་ཡང་བདེན་པར་མ་
གྲུབ་ཅེས་པའི་དོན་ཡིན་པའི་ཕྱིར། དེས་ན་སྤྱི་མཚན་རང་གི་མཚན་ཉིད་ཀྱིས་
གྲུབ་པར་ཐལ། གཟུགས་ནས་རྣམ་མཁྱེན་བར་གྱི་ཆོས་ཐམས་ཅད་རང་གི་
མཚན་ཉིད་ཀྱིས་གྲུབ་པའི་ཕྱིར། དྲང་ངེས་རྣམ་འབྱེད་ལས། དོན་སྨྲ་གཉིས་
ཀྱིས་གཟུགས་སོགས་རྟོག་པའི་ཞེན་གཞི་དང༌། བརྡ་འདོགས་པའི་གནས་སུ་
རང་གི་མཚན་ཉིད་ཀྱིས་གྲུབ་པ་ཁེགས་ན། དེ་དག་ཡོད་པར་འཇོག་མི་ཤེས་
པས་ཚད་མ་པ་ལ་གྲགས་པའི་རང་མཚན་ནི་མ་ཡིན་ནོ་ཞེས་གསུངས་པའི་
ཕྱིར། །
༈ རང་ལུགས་ནི། རང་སྤྱི་སོ་སོའི་ངོ་བོ་ངོས་འཛིན་པར་བྱེད་པ་ལ། ཊཱིཀྐ་
ལས། དེས་ན་རང་མཚན་གྱི་དོན་རྟོག་པས་བཏགས་ཙམ་མ་ཡིན་པར་ཡུལ་
རང་གི་ངོས་ནས་གྲུབ་པའི་དོན་ནོ། །ཞེས་པ་འདི་བྱུང༌། དེས་ན་རྟོག་པས་སྒྲོ་
མ་བཏགས་པར་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་
པ་དེ་རང་མཚན་གྱི་མཚན་ཉིད། རྟོག་པས་སྒྲོ་འདོགས་ཀྱི་ཆོས་སྤྱི་མཚན་གྱི་
མཚན་ཉིད་ཡིན་ནོ། །ཡུལ་དུས་རང་བཞིན་མ་འདྲེས་པར་གནས་པའི་གོ་དོན་
ནི། ཤར་ཕྱོགས་ཀྱི་དངོས་པོ་ནུབ་ཕྱོགས་ན་མེད། ནུབ་ཕྱོགས་ཀྱི་དངོས་པོ་ཤར་
( ༡༦༢ན)ཕྱོགས་ན་མེད་པ་དེ། དེ་གཉིས་ཡུལ་མ་འདྲེས་པའི་གོ་དོན་དང་། སྔ་
དྲོའི་དུས་ཀྱི་དངོས་པོ་ཕྱི་དྲོའི་དུས་སུ་མེད། ཕྱི་དྲོའི་དུས་ཀྱི་དངོས་པོ་སྔ་དྲོའི་
དུས་སུ་མེད་པ་དེ། དེ་གཉིས་དུས་མ་འདྲེས་པའི་གོ་དོན་དང་། བ་ལང་སེར་སྐྱ་
དེ་བ་ལང་ཁྲ་བོའི་ངོ་བོར་མེད། བ་ལང་ཁྲ་བོ་དེ་བ་ལང་སེར་སྐྱའི་ངོ་བོར་མེད་
པ་དེ། དེ་གཉིས་རང་བཞིན་མ་འདྲེས་པའི་གོ་དོན་ཡིན་ནོ། །སྦྱོར་བ་འགོད་པ་

ལ། ཁ་ཅིག་ན་རེ། མཉན་བྱ་ཆོས་ཅན། རང་དང་རིགས་གཅིག་པའི་ཀ་བ་བུམ་
པ་སོགས་ལས་ཀྱང་ལོག །རིགས་མི་མཐུན་པའི་རྟག་པ་མ་བྱས་པ་སོགས་ལས་
ཀྱང་ལོག་པ་ཡིན་ཏེ། མཉན་བྱ་ཡིན་པའི་ཕྱིར། ཞེས་པའི་སྦྱོར་བ་འདི་གཞུང་
འདིའི་དོན་སྦྱོར་རྣམ་དག་ཡིན་ནོ་ཟེར་ན། དངོས་པོར་རིགས་མི་མཐུན་ན་
རིགས་མི་མཐུན་པས་ཁྱབ་པར་ཐལ། སྦྱོར་བ་འཐད་པའི་ཕྱིར། འདོད་ན།
རིགས་མི་མཐུན་གྱི་དངོས་པོ་མེད་པར་ཐལ་ལོ། །འདོད་ན། རིགས་མི་གཅིག་
པའི་དངོས་པོ་མེད་པར་ཐལ་ལོ། །འདོད་ན། བློ་རིགས་མི་གཅིག་པའི་སེམས་
ཅན་མེད་པར་ཐལ་ལོ། ། བྱས་པ་ལ་ཁོ་ན་རེ། དངོས་པོར་རིགས་མཐུན་ན།
རིགས་མཐུན་པས་ཁྱབ་པར་ཐལ། བེམ་པོར་རིགས་མཐུན་ན་རིགས་མཐུན་
པས་ཁྱབ་པའི་ཕྱིར་ཏེ། འབྱུང་བར་རིགས་མཐུན་ན་རིགས་མཐུན་པས་ཁྱབ་
པའི་ཕྱིར་ཏེ། ཆུར་རིགས་མཐུན་ན་ཡང་རིགས་མཐུན་པས་ཁྱབ། ཤིང་དུ་
རིགས་མཐུན་ན་ཡང་རིགས་མཐུན་པས་ཁྱབ་པའི་ཕྱིར་ན་མ་ཁྱབ་སྟེ། དང་པོ་
( ༡༦༢བ)གྲུབ་སྟེ། ཆུ་དང་འོ་མ་གཉིས་རིགས་མཐུན་པའི་ཕྱིར་ཏེ། ཐ་དད་མེད་
ཕྱིར་གཅིག་ཅེས་བརྗོད། །ཅེས་གསུངས་པའི་ཕྱིར། གཉིས་པ་གྲུབ་སྟེ། ཤ་ཤུག་
གཉིས་རིགས་མཐུན་པའི་ཕྱིར་ཏེ། དེ་གཉིས་ཁོ་རང་རིགས་མཐུན་འཛིན་པའི་
རྣམ་ཤེས་དོན་མཐུན་གྱི་རྒྱུ་ཡིན་པའི་ཕྱིར་ཏེ། ཐ་དད་ཀྱང་གང་དངོས་ཆོས་
ཀྱི། །ཞེས་གསུངས་པའི་ཕྱིར། རང་ལུགས་ཀྱི་སྦྱོར་བ་ནི། མཉན་བྱ་ཆོས་ཅན།
རང་དང་དངོས་པོར་རིགས་མཐུན་པའི་ཀ་བུམ་སོགས་ལས་ཀྱང་ལོག །རང་
དང་དངོས་པོར་རིགས་མི་མཐུན་པའི་རྟག་པ་སོགས་ལས་ཀྱང་ལོག་སྟེ།
མཉན་བྱ་ཡིན་པའི་ཕྱིར།
༈ དེ་ཕྱིར་དངོས་པོ་མཐོང་བ་ཡིས། །ཞེས་སོགས་ཀྱི་སྐབས་སུ་མཐའ་
དཔྱད་པ་ལ། ཁ་ཅིག་ན་རེ། རང་ཡུལ་གསལ་བར་སྣང་བའི་རིག་པ་དེ་སྒྲུབ་
འཇུག་གི་མཚན་ཉིད་ཟེར་ན། གཟུགས་འཛིན་དབང་མངོན་ཆོས་ཅན། མཚན་

ཉིད་དེར་ཐལ། མཚོན་བྱ་དེའི་ཕྱིར་ཏེ། རྟོག་མེད་ཀྱི་ཤེས་པ་ཡིན་པའི་ཕྱིར།
འདོད་ན། དེའི་ཡུལ་དེ་དེ་ལ་གསལ་བར་སྣང་བར་ཐལ་ལོ། །འདོད་ན། དེའི་
ཡུལ་ཆོས་ཅན། རང་མཚན་དུ་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་
དང་སྤྱི་མཚན་གྱི་གཞི་མཐུན་ཡོད་པའི་ཕྱིར་ཏེ། གཟུགས་གཟུགས་མ་ཡིན་
པས་སྟོང་པ་དེ་དེ་ཡིན་པའི་ཕྱིར། ཁ་ཅིག་རང་ཡུལ་ལ་གསལ་བར་སྣང་ཙམ་
གྱི་སྒོ་ནས་འཇུག་པའི་རིག་པ་དེ་སྒྲུབ་འཇུག་གི་མཚན་ཉིད་ཟེར་ན། གཟུགས་
འཛིན་དབང་མངོན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། རང་ཡུལ་གསལ་བར་( ༡༦༣ན) སྣང་བའི་རིག་པ་ཡིན་པར་ཐལ་ལོ། །
བྱས་པ་ལ་ཁོ་ན་རེ། དེ་ཆོས་ཅན། རང་ཡུལ་ལ་གསལ་སྣང་ཅན་གྱི་སྒོ་ནས་
འཇུག་པ་ཡིན་པར་ཐལ། གསལ་སྣང་ཅན་གྱི་སྒོ་ནས་རང་ཡུལ་ལ་འཇུག་པའི་
རིག་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེའི་སྒོ་ནས་གཟུགས་ལ་
འཇུག་པའི་རིག་པ་ཡིན་པའི་ཕྱིར། ཁ་ཅིག་ན་རེ། རང་གི་སྣང་ཡུལ་དུ་གྱུར་
པའི་རང་མཚན་གསལ་བར་སྣང་བའི་རིག་པ་དེ་སྒྲུབ་འཇུག་གི་མཚན་ཉིད།
དེ་དང་མངོན་སུམ་དོན་གཅིག་ཟེར་ན། ཟླ་བ་གཉིས་སྣང་གི་དབང་ཤེས་ཆོས་
ཅན། མངོན་སུམ་དུ་ཐལ། སྒྲུབ་འཇུག་ཡིན་པའི་ཕྱིར། ཁྱབ་པ་ཁས། རྟགས་
གྲུབ་སྟེ། མཚན་ཉིད་དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་སྣང་ཡུལ་དུ་
གྱུར་པའི་རང་མཚན་ཡོད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་སྣང་
ཡུལ་དུ་གྱུར་པའི་རང་མཚན་ཡོད་པར་ཐལ། ཁྱོད་རྟོག་མེད་ཀྱི་ཤེས་པ་ཡིན་
པའི་ཕྱིར། ཁྱབ་སྟེ། རྟོག་པ་ཡིན་ན། རང་གི་སྣང་ཡུལ་དུ་གྱུར་པའི་སྤྱི་མཚན་
ཡོད་དགོས་པའི་ཕྱིར། བྱས་པ་ལ་ཁོ་ན་རེ། རྟོག་མེད་ཀྱི་ཤེས་པ་ཡིན་ན། རང་
གི་སྣང་ཡུལ་གྱི་གཙོ་བོར་གྱུར་པའི་རང་མཚན་ཡོད་དགོས་པར་ཐལ། རྟོག་པ་
ཡིན་ན། རང་གི་སྣང་ཡུལ་གྱི་གཙོ་བོར་གྱུར་པའི་སྤྱི་མཚན་ཡོད་དགོས་པའི་
ཕྱིར་ན་མ་ཁྱབ་བོ། །འདོད་ན། ཟླ་བ་གཉིས་སྣང་གི་དབང་ཤེས་ཆོས་ཅན།

དེར་ཐལ། དེའི་ཕྱིར། འདོད་ན། ཟླ་གཅིག་ཟླ་གཉིས་ཡིན་པ་ཡོད་པར་ཐལ་ལོ། །
གཞན་ཡང་། ཁོ་ན་རེ། (༡༦༣བ) ཟླ་བ་གཉིས་སྣང་གི་དབང་ཤེས་སྒྲུབ་འཇུག་
ཏུ་སོང་བའི་ཡུལ་ཡོད་པར་ཐལ། དེ་སྒྲུབ་འཇུག་ཡིན་པའི་ཕྱིར། འདོད་བྱས་པ་
ལ་གང་ཡིན་ཟེར་ན། ཁ་ཅིག་ན་རེ། དེ་ལ་ཟླ་བ་གཅིག་ཟླ་བ་གཉིས་སུ་སྣང་
ཙམ་དེ་དེ་སྒྲུབ་འཇུག་ཏུ་སོང་བའི་ཡུལ་ཡིན་ཞིང་སྤྱི་མཚན་ཡང་ཡིན་ནོ་ཞེ་ན།
དེ་སྤྱི་མཚན་མ་ཡིན་པར་ཐལ། དེ་རང་མཚན་ཡིན་པའི་ཕྱིར་ཏེ། དེ་དེའི་སྣང་
ཡུལ་དུ་གྱུར་པའི་རང་མཚན་ཡིན་པའི་ཕྱིར་ཏེ། དེའི་དེར་གྱུར་པའི་རང་
མཚན་ཡོད་པའི་ཕྱིར་ཏེ། དེ་རྟོག་མེད་ཀྱི་ཤེས་པ་ཡིན་པའི་ཕྱིར། གཞན་ཡང་།
ཟླ་བ་གཉིས་སྣང་གི་དབང་ཤེས་ལ་ཟླ་བ་གཅིག་ཟླ་གཉིས་སུ་སྣང་ཙམ་ཆོས་
ཅན། རང་ཡུལ་དུ་བྱེད་པའི་དབང་ཤེས་ཀྱི་སྣང་ཡུལ་ཡིན་པར་ཐལ། ཟླ་བ་
གཉིས་སྣང་གི་དབང་ཤེས་དེ་ཁྱོད་སྣང་ཡུལ་དུ་བྱེད་པའི་དབང་ཤེས་ཡིན་
པའི་ཕྱིར། འདོད་ན། དབང་ཤེས་ཀྱི་སྣང་ཡུལ་དུ་ཐལ། འདོད་པ་གང་ཞིག །
ཡོད་པའི་ཕྱིར། འདོད་ན། རང་མཚན་དུ་ཐལ་ལོ། །ཁ་ཅིག་ན་རེ། ཟླ་གཅིག་དེ་
དེ་སྒྲུབ་འཇུག་ཏུ་སོང་བའི་ཡུལ་ཡིན་ཟེར་ན། དེ་དེ་ལ་གསལ་བར་སྣང་བར་
ཐལ། འདོད་པའི་ཕྱིར། འདོད་ན། དེ་དེ་གསལ་བར་སྣང་བའི་བློ་ཡིན་པར་
ཐལ་ལོ། །འདོད་ན། དེ་ཆོས་ཅན། བློ་དོན་མཐུན་དུ་ཐལ། །ཟླ་གཅིག་གསལ་
བར་སྣང་བའི་བློ་ཡིན་པའི་ཕྱིར། ཁྱབ་སྟེ། ཟླ་གཅིག་མི་གསལ་བར་འཛིན་པའི་
རྟོག་པ་ཡིན་ན་རྟོག་པ་དོན་མཐུན་ཡིན་དགོས་པའི་ཕྱིར་ཏེ། དེ་མི་གསལ་བར་
བརྗོད་པའི་ངག་ཡིན་ན་ངག་( ༡༦༤ན) དོན་མཐུན་ཡིན་དགོས་པའི་ཕྱིར། རང་
ལུགས་ཀྱི་དེ་འདྲའི་དབང་ཤེས་ཟླ་གཅིག་ཟླ་གཉིས་སུ་སྣང་ཙམ་དེ། དེ་སྒྲུབ་
འཇུག་ཏུ་སོང་བའི་ཡུལ་ཡིན་ཅིང་རང་མཚན་ཡང་ཡིན་ནོ། །ཁ་ཅིག་ན་རེ།
རང་ཡུལ་ལ་དངོས་དབང་གིས་འཇུག་པའི་རིག་པ་དེ་དེའི་མཚན་ཉིད་ཟེར་
ན། ཟླ་བ་གཉིས་སྣང་གི་དབང་ཤེས་ཆོས་ཅན། མཚན་ཉིད་དེར་ཐལ། མཚོན་

བྱ་དེའི་ཕྱིར། འདོད་ན། རང་ཡུལ་ལ་དངོས་པོའི་གནས་ཚོད་དང་མཐུན་པར་
འཇུག་པའི་རིག་པ་ཡིན་པར་ཐལ་ལོ། །འདོད་ན། ཟླ་གཅིག་ཟླ་གཉིས་ཡིན་པ་
ཡོད་པར་ཐལ་ལོ། །ཁ་ཅིག །རང་ཡུལ་ལ་རྣམ་བཅད་ཀྱི་སྒོ་ནས་འཇུག་པའི་
རིག་པ་དེ་སེལ་འཇུག་གི་མཚན་ཉིད་ཟེར་ན། མངོན་སུམ་ཆོས་ཅན་སེལ་
འཇུག་ཏུ་ཐལ། མཚན་ཉིད་དེའི་ཕྱིར། དེས་སྒྲ་རྟག་པ་རྣམ་པར་བཅད་ནས་སྒྲ་
མི་རྟག་པ་ཡོངས་གཅོད་ལ་གྲུབ་པའི་བློ་ཡིན་པའི་ཕྱིར། རྩ་བར་འདོད་མི་ནུས་
ཏེ། ཆོས་ཅན་དེའི་ཕྱིར། ཁོ་ན་རེ། དེ་ཆོས་ཅན། རང་ཡུལ་ལ་རྣམ་བཅད་ཀྱི་
སྒོ་ནས་འཇུག་པའི་རིག་པ་མ་ཡིན་པར་ཐལ། དེ་ལ་ཡོངས་གཅོད་ཀྱི་སྒོ་ནས་
འཇུག་པའི་རིག་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། རང་ཡུལ་ལ་
སྒྲུབ་པས་འཇུག་པའི་རིག་པ་ཡིན་པའི་ཕྱིར་ཏེ། སྒྲུབ་འཇུག་ཡིན་པའི་ཕྱིར། ཁ་
ཅིག་ན་རེ། རང་ཡུལ་ལ་ཆ་ཤས་སུ་ཕྱེ་ནས་འཇུག་པའི་རིག་པ་སེལ་འཇུག་གི་
མཚན་ཉིད་ཟེར་ན། རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་( ༡༦༤་) ཕྱིར། རྟགས་གྲུབ་སྟེ། རྟོག་པ་ཡིན་པའི་ཕྱིར། འདོད་ན། རྗེས་
དཔག་ཆོས་ཅན། ཆོས་ཐམས་ཅད་འཇལ་བྱེད་དུ་མི་འཇུག་པར་ཐལ། འདོད་
པའི་ཕྱིར། འདོད་མི་ནུས་ཏེ། གཞི་གྲུབ་ན་དེའི་གཞལ་བྱ་ཡིན་དགོས་པའི་ཕྱིར།
ཁ་ཅིག །སེལ་འཇུག་ཏུ་གྱུར་པའི་གང་ཟག་དང་སྒྲུབ་འཇུག་ཏུ་གྱུར་པའི་གང་
ཟག་གཉིས་ཀ་ཡོད་ཟེར་ན། སྒྲ་མངོན་སུམ་གྱིས་རྟོགས་པའི་གང་ཟག་ཡིན་ན་
སྒྲ་ལ་སྒྲུབ་འཇུག་ཡིན་པས་ཁྱབ་པ་དང་། སྒྲ་མི་རྟག་པ་དོན་སྤྱིའི་ཚུལ་གྱིས་
རྟོགས་པའི་གང་ཟག་ཡིན་ན། དེ་ལ་སེལ་འཇུག་ཡིན་པས་ཁྱབ་པ་གཉིས་ཀ་
ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། སོ་སྐྱེ་ཆོས་ཅན། སྒྲུབ་
འཇུག་ཡིན་པར་ཐལ། སྒྲ་ལ་སྒྲུབ་འཇུག་ཡིན་པའི་ཕྱིར་ཏེ། སྒྲ་མངོན་སུམ་གྱིས་
རྟོགས་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེའི་
རྒྱུད་ཀྱི་སྒྲར་འཛིན་དབང་མངོན་དེས་སྒྲ་རྟོགས་པའི་ཕྱིར།རྩ་བར་འདོད་མི་

ནུས་ཏེ། སེལ་འཇུག་ཡིན་པའི་ཕྱིར་ཏེ། སྒྲ་མི་རྟག་པ་ལ་དེ་ཡིན་པའི་ཕྱིར་ཏེ།
དེ་དོན་སྤྱིའི་ཚུལ་གྱིས་རྟོགས་པའི་གང་ཟག་ཡིན་པའི་ཕྱིར། ཁྱབ་པ་ཁས། དེ་
ལ་ཁོ་ན་རེ། སོ་སྐྱེ་ཆོས་ཅན། སྒྲ་མི་རྟག་པ་ལ་སེལ་འཇུག་ཏུ་ཐལ། དེ་ལ་འདོད་
པས་འཇུག་པའི་ཡུལ་ཅན་ཡིན་པའི་ཕྱིར་ཏེ། དེ་ལ་དོན་སྤྱི་ཙམ་གྱིས་འཇུག་
པའི་ཡུལ་ཅན་ཡིན་པའི་ཕྱིར་ཏེ། དེ་དོན་སྤྱིའི་ཚུལ་གྱིས་རྟོགས་པའི་གང་ཟག་
ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། དེ་ཕྱིར་དངོས་པོ་མཐོང་བ་ཡིས། །
ཞེས་སོགས་ཀྱི་དོན་དུ་བསམས་ནས། སྒྲ་( ༡༦༥ན) འཛིན་དབང་མངོན་གྱིས་
སྒྲའི་སྟེང་གི་བྱས་མི་རྟག་ལ་སོགས་པ་སྒྲའི་ཡོན་ཏན་མཐའ་དག་མཐོང་བ་
ཡིན་ཟེར་ན། སྒྲའི་སྟེང་གི་བྱས་མི་རྟག་སྒྲའི་ཡོན་ཏན་དུ་ཐལ། དམ་བཅའ་
འཐད་པའི་ཕྱིར། འདོད་ན། དེའི་སྟེང་གི་གང་ཟག་གི་བདག་མེད་ཡང་སྒྲའི་
ཡོན་ཏན་དུ་ཐལ་ལོ། །འདོད་མི་ནུས་ཏེ། བདག་མེད་ཡིན་ན་དེའི་སྟེང་དུ་
བདག་མེད་ཡིན་དགོས་པའི་ཕྱིར། གཞན་ཡང་། སངས་འཕགས་ཀྱི་སྟེང་གི་མི་
རྟག་པ་དེ་དེའི་ཡོན་ཏན་དུ་ཐལ། སྒྲ་ལ་དེའི་ཕྱིར། འདོད་མི་ནུས་ཏེ། མི་རྟག་
པ་དེའི་སྟེང་དུ་མི་རྟག་པ་ཡིན་པའི་ཕྱིར། ཤེས་བྱ་དེའི་སྟེང་དུ་ཡོད་པ་ཡིན་
པའི་ཕྱིར་ཏེ། དེའི་སྟེང་དུ་ཡོད་ན་སངས་འཕགས་ཡིན་པས་མ་ཁྱབ་པའི་ཕྱིར།
གཞུང་དེའི་དོན་ནི། སྒྲའི་སྟེང་གི་བྱས་མི་རྟག་གཉིས་སྒྲའི་ཁྱད་ཆོས་ཡིན་པའི་
རྒྱུ་མཚན་གྱིས་དེ་ལ་སྒྲའི་ཡོན་ཏན་གྱི་མིང་གིས་བཏགས་པ་དེ་དེའི་དོན་ཡིན་
པའི་ཕྱིར། ཁ་ཅིག་ན་རེ། སྒྲ་འཛིན་དབང་མངོན་ཆོས་ཅན། སྒྲ་མི་རྟག་པ་ལ་
མངོན་སུམ་ཡིན་ཏེ། སྒྲ་ལ་དེ་གང་ཞིག་སྒྲ་དང་སྒྲའི་སྟེང་གི་མི་རྟག་པ་གཉིས་
གྲུབ་བདེ་རྫས་གཅིག་ཡིན་པའི་ཕྱིར། ཞེས་པའི་སྦྱོར་བ་འདི་གཞུང་འདིའི་
དོན་སྦྱོར་རྣམ་དག་ཡིན་ནོ་ཟེར་ན། བུམ་པའི་མཆུ་འཛིན་མིག་ཤེས་ཆོས་ཅན།
བུམ་པའི་ཞབས་ལ་མངོན་སུམ་དུ་ཐལ། བུམ་པ་ལ་མངོན་སུམ་གང་ཞིག །བུམ་
པ་དང་བུམ་པའི་ཞབས་གྲུབ་བདེ་རྫས་གཅིག་ཡིན་པའི་ཕྱིར། ཁྱབ་པ་ཁས།

རྟགས་གྲུབ་སྟེ། དེ་གཉིས་དུས་ལ་ལྟོས་ཏེ་དེ་ཡིན་པའི་ཕྱིར། རྩ་བར་འདོད་ན།
བུམ་པའི་ཕྱི་འཛིན་( ༡༦༥བ) མིག་ཤེས་དེས་བུམ་པའི་ནང་མཐོང་བར་ཐལ་
ལོ། །བྱས་པ་ལ་ཁོ་ན་རེ། བུམ་པའི་མཆུ་འཛིན་མིག་ཤེས་དེས་བུམ་པའི་ཞབས་
མཐོང་བར་ཐལ། བ་ལང་གི་རྭ་འཛིན་མིག་ཤེས་དེས་དེའི་མཇུག་མ་མཐོང་
བའི་ཕྱིར། དེས་དེའི་ནོག་སོགས་མཐོང་བའི་ཕྱིར་ཏེ། དེས་དེའི་ནོག་སོགས་
འདུས་པའི་གོང་བུ་མཐོང་བའི་ཕྱིར་ན་མ་ཁྱབ། རྟགས་དེར་ཐལ། དེས་བ་ལང་
མཐོང་བའི་ཕྱིར། ཁྱབ་སྟེ། ལྐོག་ཤལ་སོགས་མཐོང་མེད་པར་ནི། །བ་ལང་ཤེས་
པ་མཐོང་བ་མེད། །ཅེས་གསུངས་པའི་ཕྱིར། གཞན་ཡང་། ཁོ་ན་རེ། བུམ་པའི་
མཆུ་འཛིན་མིག་ཤེས་དེས་དེའི་ཞབས་མཐོང་བར་ཐལ། དེས་བུམ་པ་ཞབས་
ཞུམ་པར་མཐོང་བའི་ཕྱིར་ན་མ་ཁྱབ། རྟགས་གྲུབ་སྟེ། དེས་བུམ་པ་ལྟོ་ལྡིར་
ཞབས་ཞུམ་ཆུ་སྐྱོར་གྱི་དོན་བྱེད་ནུས་པར་མཐོང་བའི་ཕྱིར་ཏེ། དེས་བུམ་པ་
མཐོང་པའི་ཕྱིར་ན་ཁོ་རང་ལ་བུམ་པའི་མཆུ་འཛིན་མིག་ཤེས་དེས་བུམ་པའི་
ཞབས་རྟོགས་པར་ཐལ། དེས་བུམ་པའི་ཞབས་ཞུམ་པར་རྟོགས་པའི་ཕྱིར།
དེས་བུམ་པ་ཞབས་ཞུམ་པར་རྟོགས་པའི་ཕྱིར། ཁྱབ་པ་ཁས། རྟགས་གྲུབ་སྟེ།
དེས་བུམ་པ་ལྟོ་ལྡིར་ཞབས་ཞུམ་ཆུ་སྐྱོར་གྱིས་དོན་བྱེད་ནུས་པར་རྟོགས་པའི་
ཕྱིར། དེས་བུམ་པ་བུམ་པར་མཐོང་བའི་ཕྱིར། བྱས་པ་ལ་ཁོ་ན་རེ། གསལ་བ་
དེར་ཐལ། བུམ་པའི་ཕྱི་འཛིན་མིག་ཤེས་ཀྱིས་བུམ་པའི་ནང་མཐོང་བའི་ཕྱིར་
ཏེ། དེས་དེའི་ཕྱི་ནང་གི་རྡུལ་ཕྲན་ཀུན་མཐོང་བའི་ཕྱིར་ཏེ། དེས་དེའི་ཕྱི་ནང་
གི་རྡུལ་ཕྲན་ཀུན་བསགས་པའི་བུམ་པ་མཐོང་བའི་ཕྱིར། ཁྱབ་སྟེ། རྟེན་མཐོང་
མེད་པར་གང་ལས་རྟོགས། །ཞེས་གསུངས་པའི་ཕྱིར་ན་མ་ཁྱབ། གཞན་
( ༡༦༦ན) ཡང་། བུམ་པའི་ཕྱི་འཛིན་མིག་ཤེས་དེས་བུམ་པའི་ཕྱི་ནང་གི་རྡུལ་
ཕྲན་ཀུན་མ་མཐོང་། ཕྱི་ནང་གི་རྡུལ་ཕྲན་ཀུན་བསགས་པའི་བུམ་པ་མཐོང་
བའི་ཁྱབ་པར་འཐད་པར་ཐལ། དང་པོ་མ་མཐོང་ཕྱི་མ་མཐོང་བའི་ཕྱིར།

འདོད་ན། ཊཱིཀྐ་ལས། འདིས་དབང་ཤེས་ཀྱིས་རྡུལ་ཕྲན་མ་མཐོང་། རྡུལ་ཕྲན་
བསགས་པ་མཐོང་ཞེས་སྨྲ་བ་ལེགས་པར་བཀག་པ་ཡིན་ནོ། །ཞེས་པ་མི་འཇད་
པར་ཐལ་ལོ་ཟེར་ན་མ་ཁྱབ་སྟེ། དེའི་དོན་ནི། བུམ་པའི་མཆུ་འཛིན་མིག་ཤེས་
དེས་བུམ་པའི་རྡུལ་ཕྲ་རགས་གང་ཡང་མ་མཐོང་བར་བུམ་པ་མི་མཐོང་བ་དེ་
དེའི་དོན་ཡིན་ནོ། །བྱས་པ་ལ་ཁོ་ན་རེ། ལུང་དོན་མི་འཐད་པར་ཐལ། རྡུལ་
ཕྲན་ཡིན་ན་བུམ་འཛིན་མིག་ཤེས་ཀྱི་ཡུལ་མ་ཡིན་དགོས་པའི་ཕྱིར་ཏེ། དངང་
ཡུལ་དེའི་ཕྱིར་རྡུལ་ཕྲན་མིན། །ཞེས་གསུངས་པའི་ཕྱིར་ན་མ་ཁྱབ་སྟེ། རྡུལ་
ཕྲན་ཡིན་ན། བུམ་འཛིན་དབང་ཤེས་ཀྱིས་ངེས་པ་འདྲེན་ནུས་ཀྱི་ཡུལ་མ་ཡིན་
པའི་ཁྱབ་པ་དེ་དེའི་དོན་ཡིན་པའི་ཕྱིར། འོ་ན། ཁོ་རང་ལ། བ་ལང་མཐོང་ན་
དེའི་ཆ་ཤས་ཐམས་ཅད་མཐོང་དགོས་པར་ཐལ། བ་ལང་གི་རྭ་འཛིན་མིག་
ཤེས་དེས་དེའི་མཇུག་མ་མཐོང་བའི་ཕྱིར། འདོད་མི་ནུས་ཏེ། དེ་རྭ་མཐོང་བའི་
ཆ་ནས་དེ་མཐོང་བར་འཇོག་རིགས་པའི་ཕྱིར། སྐྱེས་བུའི་ལག་པ་མཐོང་བའི་
ཆ་ནས་སྐྱེས་བུ་མཐོང་བར་འཇོག་རིགས་པའི་ཕྱིར། གཞན་ཡང་། ལོང་བའི་
རྒྱུད་ཀྱི་བུམ་པའི་རེག་བྱ་འཛིན་པའི་མངོན་སུམ་ཆོས་ཅན། བུམ་པ་ལ་མངོན་
སུམ་དུ་ཐལ། དེའི་རེག་བྱ་ལ་དེ་གང་ཞིག །དེ་དང་དེའི་རེག་བྱ་གཉིས་
( ༡༦༦བ) གྲུབ་བདེ་རྫས་གཅིག་ཡིན་པའི་ཕྱིར། ཁྱབ་པ་ཁས། འདོད་ན། དེའི་
རྒྱུད་ལ་བུམ་འཛིན་མངོན་སུམ་ཡོད་པར་ཐལ་ལོ། །འདོད་ན། དེའི་རྒྱུད་ཕ་
བུམ་འཛིན་དབང་མངོན་ཡོད་པར་ཐལ། འདོད་པ་གང་ཞིག །དེའི་རྒྱུད་ལ་
བུམ་འཛིན་ཡིད་མངོན་མེད་པའི་ཕྱིར། འདོད་ན། དེའི་རྒྱུད་ལ་གཟུགས་
འཛིན་མིག་ཤེས་ཡོད་པར་ཐལ་ལོ། །འདོད་མི་ནུས་ཏེ། དེ་ཕྱིར་ལོང་བས་
མཐོང་བ་མིན། །ཞེས་གསུངས་པའི་ཕྱིར། རང་རེས་དངོས་པོ་ཡིན་ན་ཁྱོད་དང་
ཁྱོད་ཀྱི་སྟེང་གི་མི་རྟག་པ་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་
རྫས་གཅིག་ཡིན་པས་ཁྱབ། བྱས་པ་ལ་ཁོ་ན་རེ། རྣམ་མཁྱེན་ཆོས་ཅན། དེར་

ཐལ། དེའི་ཕྱིར། འདོད་ན། རྣམ་མཁྱེན་གྱི་སྟེང་གི་མི་རྟག་པ་ལ་མངོན་སུམ་
ཡིན་ན། རྣམ་མཁྱེན་ལ་མངོན་སུམ་ཡིན་དགོས་པར་ཐལ་ལོ། །འདོད་ན། བྱས་
སེམས་རྒྱུན་མཐའ་བའི་རྒྱུད་ཀྱི་རྣམ་མཁྱེན་མི་རྟག་པར་མངོན་སུམ་གྱིས་
རྟོགས་པའི་མཁྱེན་པ་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར་ཏེ།
དེའི་རྒྱུད་ལ་འདུས་བྱས་ཐམས་ཅད་མི་རྟག་པར་མངོན་སུམ་གྱིས་རྟོགས་པའི་
མཁྱེན་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེའི་རྒྱུད་ལ་ལྟ་བ་བཀར་
བཏགས་ཀྱིས་ཕྱག་རྒྱ་བཞི་མངོན་སུམ་གྱིས་རྟོགས་པའི་མཁྱེན་པ་ཡོད་པའི་
ཕྱིར། རྩ་བར་འདོད་ན། དེ་ཆོས་ཅན། རྣམ་མཁྱེན་རྟོགས་པའི་ཤེས་པར་ཐལ།
འདོད་པ་གང་ཞིག །དེ་ལ་སྣང་ལ་མ་ངེས་ཀྱི་བློ་མ་ཡིན་པའི་ཕྱིར་ཏེ། དེའི་རྒྱུད་
ལ་སྣང་ལ་མ་ངེས་ཀྱི་བློ་མེད་པའི་ཕྱིར་ཏེ། བློ་གྲོས་ཆེན་པོས་མཐོང་ཉིད་ལས། །
རྣམ་པ་ཐམས་ཅད་( ༡༦༧ན) ངེས་པར་བྱེད། །ཅེས་གསུངས་པའི་ཕྱིར། གཞན་
ཡང་། ཁོ་ན་རེ། དེའི་རྒྱུད་ཀྱི་འདུས་བྱས་མི་རྟག་པར་མངོན་སུམ་གྱིས་རྟོགས་
པའི་མཁྱེན་པ་ཆོས་ཅན། རྣམ་མཁྱེན་མངོན་སུམ་གྱིས་རྟོགས་པའི་མཁྱེན་པར་
ཐལ། འདུས་བྱས་ཐམས་ཅད་མི་རྟག་པར་མངོན་སུམ་གྱིས་རྟོགས་པའི་མཁྱེན་
པ་ཡིན་པའི་ཕྱིར་ན་མ་ཁྱབ། གཞན་ཡང་། དེའི་རྒྱུད་ལ་རྣམ་མཁྱེན་མི་རྟག་
པར་མངོན་སུམ་དུ་རྟོགས་པའི་མཁྱེན་པ་ཡོད་པར་ཐལ། དེའི་རྒྱུད་ལ་དེ་རྟག་
སྟོང་དུ་མངོན་སུམ་དུ་རྟོགས་པའི་མཁྱེན་པ་ཡོད་པའི་ཕྱིར་ཏེ། དེའི་རྒྱུད་ལ་དེ་
གང་ཟག་གི་བདག་མེད་དུ་མངོན་སུམ་དུ་རྟོགས་པའི་མཁྱེན་པ་ཡོད་ཡོད་པའི་
ཕྱིར་ན་མ་ཁྱབ། རྟགས་གྲུབ་སྟེ། རྒྱུན་མཐའི་བར་ཆད་མེད་ལམ་དེ་དེ་གང་
ཟག་གི་བདག་མེད་དུ་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར། དེ་
དེ་གང་ཟག་གི་བདག་ཏུ་འཛིན་པའི་བདག་འཛིན་གྱི་དངོས་གཉེན་ཡིན་པའི་
ཕྱིར་ཏེ། སངས་རྒྱས་མ་ཐག་པའི་གང་ཟག་དེ་དེ་འདྲའི་བདག་འཛིན་སྤངས་
མ་ཐག་པའི་གང་ཟག་ཡིན་པའི་ཕྱིར། ཁ་ཅིག་ན་རེ། བུམ་འཛིན་རྟོག་པ་ཆོས་

ཅན། སྔར་གྱི་ཁྱབ་པ་ལ་དེར་ཐལ། དེའི་ཕྱིར། འདོད་ན། དེ་ལ་མངོན་སུམ་
ཡིན་ན། དེའི་སྟེང་གི་མི་རྟག་པ་ལ་མངོན་སུམ་ཡིན་དགོས་པར་ཐལ་ལོ། ། །
འདོད་ན། དེ་ཉམས་སུ་མྱོང་བའི་རང་རིག་ཆོས་ཅན། དེར་ཐལ། དེའི་ཕྱིར་ཏེ།
དེ་བུམ་འཛིན་རྟོག་པ་ལ་གཉིས་སྣང་ནུབ་པའི་ཤེས་པ་ཡིན་པའི་ཕྱིར་ན་མ་
ཁྱབ། རྟགས་མ་གྲུབ་ན། དེ་ཆོས་ཅན། ཁྱོད་ཉམས་སུ་མྱོང་བའི་( ༡༦༧བ)རང་
རིག་མངོན་སུམ་ཁྱོད་ལ་གཉིས་སྣང་ནུབ་པའི་ཤེས་པར་ཐལ། ཁྱོད་ཤེས་པ་
ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དེའི་སྟེང་གི་མི་རྟག་པ་ལ་
རང་རིག་ཏུ་ཐལ། འདོད་པ་གང་ཞིག་རང་རིག་ཡིན་པའི་ཕྱིར། འདོད་ན། དེ་
ལ་གཉིས་སྣང་ནུབ་པའི་ཤེས་པར་ཐལ་ལོ། །འདོད་མི་ནུས་ཏེ། དེ་ལ་གཉིས་
སྣང་ནུབ་པའི་ཤེས་པ་མེད་པའི་ཕྱིར། ཡང་ཁོ་ན་རེ། དེ་འདྲའི་རང་རིག་ཆོས་
ཅན། དེའི་སྟེང་གི་མི་རྟག་པ་ལ་མངོན་སུམ་དུ་ཐལ། དེའི་སྟེང་གི་མི་རྟག་པ་
སྣང་ཡུལ་དུ་བྱེད་པའི་མངོན་སུམ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ།
དེ་སྣང་ཡུལ་དུ་བྱེད་པའི་མངོན་སུམ་ཡིན་པའི་ཕྱིར་རོ། །འོ་ན། དེ་འདྲའི་རང་
རིག་ཆོས་ཅན། བུམ་འཛིན་རྟོག་པའི་འཛིན་རྣམ་ལ་མངོན་སུམ་དུ་ཐལ། དེའི་
གཟུང་རྣམ་ལ་དེ་གང་ཞིག །དེའི་གཟུང་རྣམ་དང་འཛིན་རྣམ་གཉིས་ཡུལ་
དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་གཅིག་ཡིན་པའི་ཕྱིར། ཁྱབ་
སྟེ། ཊཱིཀ་ཆེན་ལས། འདི་ལ་ཤེས་པ་ཡིན་ན། རང་གི་ངོ་བོ་ལ་མངོན་སུམ་ཡིན་
པས་ཁྱབ་པར་འདོད་པ་དག་གི་ལན་བཏབ་དཀའ་ལ། ཁོ་བོ། རྟགས་སྔ་མ་མ་
གྲུབ་པར་འདོད་དེ་འོག་ཏུ་འཆད་དོ། །ཞེས་གསུངས་པའི་ཕྱིར། རྟགས་དང་པོ་
གྲུབ་སྟེ། བུམ་འཛིན་རྟོག་པ་ལ་མངོན་སུམ་གང་ཞིག །དེ་དེའི་གཟུང་རྣམ་ཡིན་
པའི་ཕྱིར། རྟགས་དང་པོ་དངོས། རང་ལུགས་ཀྱི་རྟགས་དང་པོ་ལ་ལན་ཐེབས་
སོ། །རྩ་བར་འདོད་ན། དེ་འདྲའི་རང་རིག་དེ་བུམ་འཛིན་རྟོག་པ་ཉམས་སུ་
མྱོང་བའི་རང་རིག་ལ་མངོན་སུམ་དུ་ཐལ། འདོད་པ་གང་ཞིག །དེ་བུམ་འཛིན་

རྟོག་པའི་འཛིན་རྣམ་ཡིན་པའི་ཕྱིར།
རང་ལུགས་བཞག་པ་ལ། སེལ་འཇུག་( ༡༦༨ན) སྒྲུབ་འཇུག་གི་རྣམ་
དེ་དག་གཏན་ལ་ཕབ་པའི་དགོས་པ་བཤད་པའོ། ། གཞག་བཤད་པ་དང་།
དང་པོ་ནི། རང་གི་སྣང་ཡུལ་དུ་གྱུར་པའི་རང་མཚན་གསལ་བར་སྣང་བའི་
རིག་པ་དེ། སྒྲུབ་འཇུག་གི་མཚན་ཉིད། དབྱེ་ན། དེ་དོན་མཐུན་དང་། དོན་མི་
མཐུན་གཉིས། བརྗོད་བྱེད་ཀྱི་སྒྲ་དང་རྟོག་པ་གང་རུང་གིས་བསྡུས་པའི་སྒོ་
ནས། རང་ཡུལ་ལ་འདོད་པས་འཇུག་པའི་ཡུལ་ཅན་སེལ་འཇུག་གི་མཚན་
ཉིད།
དབྱེ་ན་བརྗོད་བྱེད་ཀྱི་སྒྲ་དང་རྟོག་པ་གཉིས་སུ་ཡོད། བུམ་འཛིན་དབང་
མངོན་རང་ཡུལ་ལ་དངོས་དབང་གིས་འཇུག་སྟེ།
དེ་ཡུལ་བུམ་པའི་དབང་
གིས་འཇུག་པའི་ཕྱིར། དེ་ཡང་འཇུག་པ་ཡིན་ཏེ། བུམ་པ་ཡོད་པའི་གཞིར་དེ་
ཡོད། བུམ་པ་མེད་པའི་གཞིར་དེ་མེད་པའི་ཕྱིར། བུམ་འཛིན་རྟོག་པ་དེ་རང་
ཡུལ་ལ་འདོད་པའི་དབང་གིས་འཇུག་སྟེ། དེ་རང་རྒྱུད་ལྡན་གྱི་གང་ཟག་གི་
འདོད་པའི་དབང་གིས་འཇུག་པའི་ཕྱིར་ཏེ། དེ་ཡང་འཇུག་པ་ཡིན་ཏེ། བུམ་པ་
མེད་པའི་གཞིར་ཡང་བུམ་འཛིན་རྟོག་པ་དང༌། དེ་ཞེས་པའི་ངག་སྐྱེ་བ་ཡོད་
པའི་ཕྱིར། གཉིས་པ་ནི། བྱས་མི་རྟག་གཉིས་ངོ་བོ་གཅིག་ལ་ལྡོག་པ་ཐ་དད་དུ་
བསྟན་པ་ལ་དགོས་པ་ཡོད་དེ། ཕྱི་རོལ་བ་རྣམས་ཀྱི་དེ་འདྲའི་རྣམ་གཞག་
འཇོག་མི་ཤེས་པ་ལ་བརྟེན་ནས། སྐྱེ་བྱ་སྐྱེ་བྱེད་དང་བསྒྲུབ་བྱ་སྒྲུབ་བྱེད་དང་
འཇལ་བྱ་འཇལ་བྱེད་ཀྱི་རྣམ་གཞག་སོགས་ལ་རྨོངས་ཤིང་སངས་རྒྱས་པས་དེ་
ལྟར་ཤེས་པ་ལ་བརྟེན་ནས་རྣམ་གཞག་དེ་ལ་མ་རྨོངས་སོ་ཞེས་ཤེས་པར་བྱ་
བའི་ཆེད་ཡིན་པའི་ཕྱིར། གང་ཟག་གི་བདག་ཏུ་འཛིན་པའི་རྟོག་པ་སེལ་
འཇུག་(༡༦༨བ)ཏུ་བསྟན་པ་ལ་དགོས་པ་ཡོད་དེ། དེ་ལ་བརྟེན་ནས་དེ་ལ་སྣང་
བ་སྣང་བ་ལྟར་མ་གྲུབ་པར་རྟོགས་ནས་གང་ཟག་གི་དོན་སྤྱི་གང་ཟག་མ་ཡིན་
པར་རྟོགས་ནུས། དེ་ལས་གང་ཟག་རང་གི་ཕུང་པོ་ལ་བཏགས་པའི་བཏགས་

དོན་བཙལ་བའི་ཚེ་ན་མི་རྙེད་པར་རྟོགས་ནུས། དེ་ལས་གང་ཟག་གི་བདག་
ཁེགས་ནུས་པའི་ཕྱིར། རྗོད་བྱེད་ཀྱི་སྒྲ་སེལ་འཇུག་ཏུ་བསྟན་པ་ལ་དགོས་པ་
ཡོད་དེ། སྙན་པའི་ཚིག་དང་མི་སྙན་པའི་ཚིག་ལས་འདོད་ཆགས་དང་ཁོང་ཁྲོ་
སྐྱེ་བ་ཡོད་པས་ཆགས་སྡང་སྤངས་དགོས་པར་ཤེས་པའི་ཆེད་ཡིན་པའི་ཕྱིར།
༈ ངག་དོན་ནི། སྒྲ་འཛིན་མངོན་སུམ་ཆོས་ཅན། སྒྲའི་སྟེང་གི་མི་རྟག་པ་
མཐོང་བ་ཡིན་ཏེ། སྒྲ་ལ་སྒྲུབ་འཇུག་མངོན་སུམ་གང་ཞིག །སྒྲ་དང་དེའི་སྟེང་
གི་མི་རྟག་པ་གཉིས་ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་
གཅིག་ཡིན་པའི་ཕྱིར། འོ་ན། དེ་གཉིས་གྲུབ་བདེ་རྫས་གཅིག་གི་གོ་དོན་གང་
ཞེ་ན། དེ་ཡོད་དེ། དེ་གཉིས་སྐྱེ་བ་དུས་མཉམ་ཡིན་པའི་སྒོ་ནས་རྫས་གཅིག་
པ་དེ་དེ་གཉིས་གྲུབ་པ་སྐྱེ་བ་རྫས་གཅིག་པ་དང་། དེ་གཉིས་གནས་པ་དུས་
མཉམ་ཡིན་པའི་སྒོ་ནས་རྫས་གཅིག་པ་དེ་དེ་གཉིས་བདེ་བ་རྫས་གཅིག་པའི་
གོ་དོན་ཡིན་ནོ། །ཤཱཀྱས། གྲུབ་པ་ནི། ཆོས་མ་ཐོབ་པ་ལ་རྗེས་སུ་འགྲོ་བའོ། །
བདེ་བ་ནི་ཆོས་ཐོབ་པའི་རྗེས་སུ་དཔག་པའོ། །ཞེས་གསུངས་པའི་ཕྱིར། དེ་
ལྟར་ན་སྐྱེ་གནས་འཇིག་གསུམ་ཅིག་ཆར་དུ་བྱེད་པའི་སྒོ་ནས་རྫས་གཅིག་པ
དེ་གྲུབ་བདེ་རྫས་གཅིག་གི་གོ་དོན་ཡིན་ཏེ། སྔར་གྱི་འབྲེལ་བ་དེས། སྐྱེ་བ་རྫས་
གཅིག་དང་( ༡༦༩ན)གནས་པ་རྫས་གཅིག་དངོས་སུ་བསྟན་ནས། འཇིག་པ་
རྫས་གཅིག་དོན་གྱིས་བསྟན་པའི་ཕྱིར། དེས་ན་སྒྲ་དང་དེའི་སྟེང་གི་མི་རྟག་པ་
ཡུལ་དུ་བྱེད་པའི་མངོན་སུམ་ཡིན་ན། གཅིག་ཤོས་སྣང་ཡུལ་དུ་བྱེད་པའི་
མངོན་སུམ་ཡིན་པས་ཁྱབ། གཅིག་ཤོས་སྣང་ཡུལ་དུ་བྱེད་པའི་མངོན་སུམ་
ཡུལ་དུས་རང་བཞིན་གང་ལ་ལྟོས་ཀྱང་གྲུབ་བདེ་རྫས་གཅིག་ཡིན་ཏེ། སྒྲ་སྣང་
ཡིན་ན། སྒྲ་སྣང་ཡུལ་དུ་བྱེད་པའི་མངོན་སུམ་ཡིན་པས་ཁྱབ། སྒྲ་གྲུབ་པའི་
དུས་ཡིན་ན། གཅིག་ཤོས་གྲུབ་པའི་དུས་ཡིན་པས་ཁྱབ། གཅིག་ཤོས་གྲུབ་པའི་
དུས་ཡིན་ན། སྒྲ་གྲུབ་པའི་དུས་ཡིན་པས་ཁྱབ། སྒྲ་དང་རང་བཞིན་གཅིག་ཡིན་

ན། དེ་དང་རང་བཞིན་གཅིག་ཡིན་པས་ཁྱབ། གཅིག་ཤོས་དང་རང་བཞིན་
གཅིག་ཡིན་ན། སྒྲ་དང་རང་བཞིན་གཅིག་ཡིན་པས་ཁྱབ་པའི་ཕྱིར། འོ་ན།
གཏན་ཚིགས་ཐིགས་པ་ཆོས་མཆོག་ཏུ་དྲངས་པ་ལས་གྲུབ་པ་དང་བདེ་བ་ཐ་
མི་དད་པའི་ཕྱིར་ཕྱི་མ་རྣམས་ནི་ཚད་མ་ཡིན་པ་སྤངས་པའོ། །ཞེས་པའི་གྲུབ་
པ་དང་བདེ་བའི་གོ་དོན་གང་ཞེ་ན། དེ་ནི་གཟུགས་འཛིན་དབང་མངོན་སྐད་
ཅིག་དང་པོ་དང་། དེ་སྐད་ཅིག་གཉིས་པ་གཉིས་ཀྱིས་རང་འབྲས་གཟུགས་
ངེས་པའི་ངེས་ཤེས་གཅིག་ཐུན་མོང་དུ་སྐྱེས་པའི་གོ་དོན་ཡིན་ཏེ། འཐད་ལྡན་
ལས། འདིར་འབྲས་བུ་གཅིག་ཉིད་གྲུབ་པ་དང་བདེ་བས་སྒྲས་བཟུང་ངོ་། །
ཞེས་གསུངས་པའི་ཕྱིར། ་ན། རྒྱ་ཆེར་འགྲེལ་ལས། སྲ་བསྐྱངས་བཏིང་བ་ལ་
བརྟེན་ནས་ཀྱང་གྲུབ་པ་དང་བདེ་བ་མང་པོ་( ༡༦༩་) འབྱུང་ཞེས་པའི་གོ་
དོན་གང་ཞེ་ན། དེ་ལྟར་སྲ་བསྐྱངས་བཏིང་བ་ལས་ཕན་ཡོན་མང་པོ་འབྱུང་བ་
ལ་བྱེད་དོ། །
༈ ངེས་པ་དང་ནི་སྒྲོ་འདོགས་ཡིད། །ཅེས་སོགས་ཀྱི་སྐབས་སུ། སྦྱོར་བ་དང་
མཐའ་དཔྱད་པ་གཉིས། དང་པོ་ནི། སྒྲ་མི་རྟག་པར་རྟོགས་པའི་རྗེས་དཔག་
ཆོས་ཅན། སྒྲ་རྟག་པར་སྒྲོ་འདོགས་པའི་སྒྲོ་འདོགས་ཀྱི་ཞེན་ཡུལ་གྱིས་དབེན་
པའི་སྒོ་ནས་སྒྲ་མི་རྟག་པ་ལ་འཇལ་བྱེད་དུ་འཇུག་སྟེ། སྒྲོ་འདོགས་དེ་དང་
འཛིན་སྟངས་དངོས་འགལ་དུ་ཞུགས་པའི་སྒོ་ནས་སྒྲ་མི་རྟག་པ་ངེས་པའི་
ཞེན་རིག་ཡིན་པའི་ཕྱིར། གཉིས་པ་ནི། ཁ་ཅིག་ན་རེ། སྒྲ་རྟག་པར་སྒྲོ་འདོགས་
པའི་སྒྲོ་འདོགས་ལ་གནོད་ན། སྒྲ་རྟག་པར་སྒྲོ་འདོགས་པའི་སྒྲོ་འདོགས་ལྷན་
སྐྱེས་ལ་གནོད་པས་ཁྱབ་ཟེར་ན། སྒྲ་མི་རྟག་པ་རྟོགས་པའི་རྗེས་དཔག་ཆོས་
ཅན། དེར་ཐལ། དེའི་ཕྱིར་ཏེ། གང་ཟག་གི་བདག་མེད་རྟོགས་པའི་ཤེས་
རབ་ཀྱིས་གང་ཟག་གི་བདག་འཛིན་ལ་གནོད་པའི་ཕྱིར། དེའི་གནོད་བྱེད་ནི།
བདག་མེད་མཐོང་བ་འགལ་བ་ཡིན། །ཞེས་གསུངས་པའི་ཕྱིར། རྩ་བར་འདོད་

ན། ཊཱིཀྐ་ལས། རྗེས་དཔག་དེས་སྒྲ་རྟག་འཛིན་ལྷན་སྐྱེས་ཀྱི་ཞེན་ཡུལ་རྣམ་པར་
བཅད་པ་དེས་ཀྱང་། ལྷན་སྐྱེས་མངོན་གྱུར་འཇོམས་མི་ནུས་ཀྱི་བྱེད་པའི་འདུ་
བྱེད་མ་ཉམས་ན་ཀུན་བཏགས་མངོན་གྱུར་སྐྱེ་བའི་གོ་སྐབས་མེད་པས་དེ་ལ!་
དངོས་སུ་གནོད་པ་ཡིན་ནོ། །ཞེས་གསུངས་པ་མི་འཐད་པར་ཐལ། འདོད་པའི་
ཕྱིར། གཞན་ཡང༌། སྒྲ་མི་རྟག་པ་རྟོགས་པའི་རྗེས་དཔག་རྒྱུད་ལྡན་གྱི་གང་
ཟག་གི་རྒྱུད་ལ། སྒྲ་རྟག་( ༡༧་ན) པར་སྒྲོ་འདོགས་པའི་སྒྲོ་འདོགས་ལྷན་སྐྱེས་
མེད་པར་ཐལ། དམ་བཅའ་འཐད་པའི་ཕྱིར། ཁྱབ་སྟེ། ཊཱིཀྐ་ལས། གནོད་བྱ་
གནོད་བྱེད་དུ་གྱུར་པའི་ཚུལ་ནི་ཚད་མ་དེའི་བྱེད་པ་མ་ཉམས་པའི་བར་ལ།
དངོས་ཀྱི་གནོད་བྱ་སྒྲོ་འདོགས་མངོན་གྱུར་སྐྱེ་བའི་གོ་སྐབས་བཅོམ་པ་ཡིན་
གྱི། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རྩ་བར་ཁྱབ་པ་ཡོད་པར་
ཐལ། སྒྲ་རྟག་པར་སྒྲོ་འདོགས་པའི་སྒྲོ་འདོགས་དེ་དེ་འདྲའི་སྒྲོ་འདོགས་ལྷན་
སྐྱེས་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་སྒོམ་སྤང་དུ་གྱུར་པའི་དེ་
འདྲའི་སྒྲོ་འདོགས་ཡིན་པའི་ཕྱིར་ཏེ། དང་པོ་གང་ཞིག །ཕྱི་མ་ཡིན་པའི་ཕྱིར།
དང་པོ་གྲུབ་སྟེ། བྱང་སེམས་མཐོང་ལམ་པའི་རྒྱུད་ལ་སྒྲ་རྟག་པར་སྒྲོ་འདོགས་
པའི་སྒྲོ་འདོགས་ཡོད་པའི་ཕྱིར། ཁོ་རང་ལ། སྒྲ་མི་རྟག་རྟོགས་ཀྱི་རྗེས་དཔག་
དེས་སྒྲ་རྟག་འཛིན་གྱི་སྒྲོ་འདོགས་ལྷན་སྐྱེས་དངོས་སུ་འཇོམས་ནུས་པར་ཐལ།
དེས་དེ་ལ་དངོས་སུ་གནོད་པའི་ཕྱིར། རྟགས་ཁས། འདོད་ན། དེ་དེའི་དངོས་
གཉེན་དུ་ཐལ་ལོ། ། བྱས་པ་ལ་ཁོ་ན་རེ། དེ་སྒྲ་རྟག་པར་སྒྲོ་འདོགས་པའི་སྒྲོ་
འདོགས་དངོས་སུ་འཇོམས་ནུས་པར་ཐལ། དེས་དེ་ལ་དངོས་སུ་གནོད་པའི་
ཕྱིར། ཁྱབ་པ་ཁས་ཟེར་ན། མི་མཚུངས་སོ། འདོད་ན། དེ་དེའི་དངོས་གཉེན་དུ་
ཐལ་ལོ། །གཞན་ཡང་། ཁོ་ན་རེ། དེས་དེ་འདྲའི་སྒྲོ་འདོགས་ལྷན་
གནོད་པར་ཐལ། གང་ཟག་གི་བདག་མེད་མངོན་སུམ་གྱིས་རྟོགས་པའི་ཐེག་
པ་ཆེན་པོའི་མཐོང་ལམ་བར་ཆད་མེད་ལམ་དེས། གང་( ༡༧༠བ) ཟག་གི་

བདག་འཛིན་ལྷན་སྐྱེས་ལ་གནོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་དེའི་
གཉེན་པོ་ཡིན་པའི་ཕྱིར། རྣམ་མཁྱེན་དེ་དེའི་དེ་ཡིན་པའི་ཕྱིར། ཁ་ཅིག །དེ་
ལྟ་བུའི་བར་ཆད་མེད་ལམ་དེ་གང་ཟག་གི་བདག་འཛིན་ལྷན་སྐྱེས་ཀྱི་ཐག་
བསྲིང་བའི་གཉེན་པོ་ཡིན་ནོ་ཟེར་ན། མི་འཐད་པར་ཐལ། དེའི་ཐག་བསྲིང་
བའི་གཉེན་པོར་གྱུར་པའི་ལམ་ཡིན་ན། མཐོང་ལམ་གྱི་གོང་མར་གྱུར་པའི་
ལམ་ཡིན་དགོས་པའི་ཕྱིར་ཏེ། ཀུན་བཏུས་ལས། ཐག་བསྲིང་བའི་གཉེན་པོ་
གང་ཞེ་ན། དེའི་གོང་མའི་ལམ་མོ་ཞེས་གསུངས་པའི་ཕྱིར། ཁ་ཅིག་ན་རེ། སྒྲ་
རྟག་པར་སྒྲོ་འདོགས་པའི་སྒྲོ་འདོགས་དེ་སྒྲ་ལ་སྒྲོ་འདོགས་ཡིན་ནོ་ཟེར་ན། སྒྲ་
རྟོགས་པའི་རྗེས་དཔག་དེས་སྒྲོ་འདོགས་དེ་ལ་གནོད་པར་ཐལ། དམ་བཅའ་
འཐད་པ་གང་ཞིག ། །དེས་སྒྲ་ལ་སྒྲོ་འདོགས་པའི་སྒྲོ་འདོགས་ལ་གནོད་པའི་
ཕྱིར། དེར་ཐལ། དེས་ཁོ་རང་གི་གཞལ་བྱ་ལ་སྒྲོ་འདོགས་པའི་སྒྲོ་འདོགས་ལ་
གནོད་པའི་ཕྱིར། རྩ་བར་འདོད་ན། དེས་སྒྲོ་འདོགས་དེས་ཞེན་ཡུལ་རྣམ་པར་
བཅད་པར་ཐལ་ལོ། །འདོད་ན། དེས་སྒྲ་རྟག་པ་བཅད་པར་ཐལ་ལོ། །འདོད་
ན། དེས་སྒྲ་མི་རྟག་པར་རྟོགས་པར་ཐལ་ལོ། །བྱས་པ་ལ་ཁོ་ན་རེ། དམ་བཅའ་
འཐད་པར་ཐལ། སྡུག་བདེན་རྟག་པར་སྒྲོ་འདོགས་པའི་སྒྲོ་འདོགས་དེ་སྡུག་
བདེན་ལ་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། བདེན་པ་བཞི་ལ་
བརྟེན་པ་དང་། བདེ་དང་ང་དང་ངའི་ཞེས་སོགས། །ཡང་དག་མིན་པ་རྣམ་
བཅུ་དྲུག །སྒྲོ་བཏགས་ནས་ནི་ཡོངས་སུ་སྲེད། །ཅེས་( ༡༧༡ན) གསུངས་པའི་
ཕྱིར་ན་མ་ཁྱབ་སྟེ། དེ་འདྲའི་སྒྲོ་འདོགས་དེ་སྡུག་བསྔལ་བདེན་པ་ལ་དམིགས་
པའི་སྒྲོ་འདོགས་ཡིན་པ་དེའི་དོན་ཡིན་པའི་ཕྱིར། གཞན་ཡང་། རྩ་བའི་གསལ་
བ་དེར་ཐལ། ལས་འབྲས་མེད་པར་སྒྲོ་འདོགས་པའི་སྒྲོ་འདོགས་དེ་ལས་
འབྲས་ལ་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར་ཏེ། དེ་ལས་འབྲས་ལ་
སྐུར་འདེབས་ཀྱི་བློ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། ལས་འབྲས་མེད་

པར་ལྟ་བའི་ལྟ་བ་དེ་ལས་འབྲས་ལ་སྐུར་འདེབས་ཀྱི་ལྟ་བ་ཡིན་པའི་ཕྱིར། ཁོ་
རང་ལ། ལས་འབྲས་མེད་པར་སྒྲོ་འདོགས་པའི་སྒྲོ་འདོགས་ལས་འབྲས་ལ་སྒྲོ་
འདོགས་པའི་བློ་མ་ཡིན་པར་ཐལ། དེ་ལས་འབྲས་ཡོད་པ་ལ་སྒྲོ་འདོགས་པའི་
བློ་ཡིན་པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། སྒྲོ་འདོགས་པའི་བློ་ཡིན་
པར་ཐལ། ལས་འབྲས་ཡོད་པ་ལ་སྒྲོ་འདོགས་པའི་བློ་ཡིན་པའི་ཕྱིར། འདོད་མི་
ནུས་ཏེ། སྐུར་འདེབས་ཀྱི་བློ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། ལས་
འབྲས་ལ་སྐུར་འདེབས་ཀྱི་བློ་ཡིན་པའི་ཕྱིར། གཞན་ཡང་། ཁོ་ན་རེ། ལས་
འབྲས་མེད་པར་སྒྲོ་འདོགས་པའི་སྒྲོ་འདོགས་དེ་ལས་འབྲས་ལ་སྒྲོ་འདོགས་
ཡིན་པར་ཐལ།མི་རྟག་པར་གྱུར་པའི་སྒྲ་ཁྱོད་ཁྱོད་རང་མ་ཡིན་པར་སྒྲོ་
འདོགས་པའི་སྒྲོ་འདོགས་དེ་ཁྱོད་རང་ལ་སྒྲོ་འདོགས་ཡིན་པའི་ཕྱིར། མ་གྲུབ་
ན། དེ་ཆོས་ཅན། ཁྱོད་ཁྱོད་རང་མ་ཡིན་པར་སྒྲོ་འདོགས་པའི་སྒྲོ་འདོགས་དེ་
ཁྱོད་ལ་སྒྲོ་འདོགས་ཡིན་པར་ཐལ། ཁྱོད་ཁྱོད་རང་མ་ཡིན་པར་སྒྲོ་འདོགས་
པའི་སྒྲོ་འདོགས་ཡོད་( ༡ ༧༡་) པ་གང་ཞིག །ཁྱོད་ཁྱོད་ཡིན་པའི་ཕྱིར་ན་མ་
ཁྱབ། གཞན་ཡང་། དེ་འདྲའི་སྒྲོ་འདོགས་ཆོས་ཅན། མི་རྟག་པར་གྱུར་པའི་སྒྲ་
ལ་སྒྲོ་འདོགས་ཡིན་པར་ཐལ། ཆོས་ཅན་དེ་ཡིན་པའི་ཕྱིར་ན་མ་ཁྱབ་བོ། ཁོ་
རང་ལ། མི་རྟག་པར་གྱུར་པའི་སྒྲ་ལ་སྒྲོ་འདོགས་ཆོད་པའི་གང་ཟག་ཡིན་ན།
དེ་འདྲའི་སྒྲོ་འདོགས་ཆོད་པའི་གང་ཟག་ཡིན་དགོས་པར་ཐལ། དེ་འདྲའི་སྒྲོ་
འདོགས་དེ་ཁོ་ལ་སྒྲོ་འདོགས་ཡིན་པའི་ཕྱིར། འདོད་ན། མི་རྟག་པར་གྱུར་པའི་
སྒྲ་ཚད་མས་ངེས་པའི་གང་ཟག་ཡིན་ན། དེ་ཁོ་ཁོ་རང་དུ་ཚད་མས་ངེས་པའི་
གང་ཟག་ཡིན་དགོས་པར་ཐལ་ལོ། །འདོད་ན། གྲངས་ཅན་པ་ཆོས་ཅན། དེར་
ཐལ། དེའི་ཕྱིར། འོ་ན། མི་རྟག་པར་གྱུར་པའི་སྒྲ་ལ་སྒྲོ་འདོགས་དེ་གང་ཞེ་ན།
བཞག་ཏུ་ཡོད་དེ་སྒྲ་ལ་སྒྲོ་འདོགས་ཡིན་ན། དེ་ལ་སྒྲོ་འདོགས་ཡིན་དགོས་པའི་
ཕྱིར། བྱས་པ་ལ་ཁོ་ན་རེ། སྒྲ་ཚད་མས་ངེས་པའི་གང་ཟག་ཡིན་ན། མི་རྟག་

པར་གྱུར་པའི་སྒྲ་ཚད་མས་ངེས་པའི་གང་ཟག་ཡིན་དགོས་པར་ཐལ། སྒྲ་ལ་སྒྲོ་
འདོགས་ཡིན་ན། དེ་ལ་སྒྲོ་འདོགས་ཡིན་དགོས་པའི་ཕྱིར། འདོད་ན། སྒྲ་མི་
རྟག་པར་སྒྲུབ་པའི་རྟགས་ཡང་དག་ཚད་མས་ངེས་པའི་གང་ཟག་ཡིན་ན། མི་
རྟག་པར་གྱུར་པའི་སྒྲ་མི་རྟག་པར་སྒྲུབ་པའི་རྟགས་ཡང་དག་ཚད་མས་ངེས་
པའི་གང་ཟག་ཡིན་དགོས་པར་ཐལ་ལོ་ཟེར་ན་མ་ཁྱབ། འདོད་ན། དེ་སྒྲུབ་ཀྱི་
སྒྲུབ་བྱེད་ཡང་དག་འཕེན་པའི་ཐལ་འགྱུར་འཕེན་པ་སྐབས་སུ་བབས་པའི་
གང་ཟག་ཡིན་ན། མི་རྟག་( ༡༧༢ན) པར་གྱུར་པའི་དེ་འཕེན་པ་སྐབས་སུ་
བབས་པའི་གང་ཟག་ཡིན་དགོས་པར་ཐལ་ལོ། །འདོད་ན། སྒྲ་ཆོས་ཅན། མ་
བྱས་པར་ཐལ།རྟག་པའི་ཕྱིར། ཞེས་པའི་ཐལ་འགྱུར་སྒྲུབ་བྱེད་ཡང་དག་
འཕེན་པའི་ཐལ་འགྱུར་ཡང་དག་ཏུ་འཕེན་པ་སྐབས་སུ་བབས་པའི་གང་ཟག་
ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། མི་རྟག་པར་གྱུར་
པའི་སྒྲ་རྟག་པར་ཁས་ལེན་པའི་གང་ཟག་ཏུ་ཐལ་ལོ། །འདོད་མི་ནུས་ཏེ། རྟག་
མི་རྟག་དངོས་འགལ་དུ་ཚད་མས་ངེས་པའི་གང་ཟག་ཡིན་པའི་ཕྱིར། ཁ་ཅིག་
ན་རེ། ཚད་མས་ཚད་མའི་གཞལ་བྱ་ལ་སྒྲོ་འདོགས་པའི་སྒྲོ་འདོགས་ལ་གནོད་
པར་ཐལ། སྒྲ་མི་རྟག་རྟོགས་ཀྱི་རྗེས་དཔག་དེས་སྒྲ་རྟག་པར་སྒྲོ་འདོགས་པའི་
སྒྲོ་འདོགས་ལ་གནོད་པའི་ཕྱིར། འདོད་ན། སྒྲོ་འདོགས་དེ་ལ་ཚད་མས་གནོད་
པར་ཐལ་ལོ། །འདོད་ན། སྒྲོ་འདོགས་ཆོས་ཅན། ཁྱོད་ལ་ཚད་མས་མི་གནོད་
པར་ཐལ། ཁྱོད་ཚད་མས་གྲུབ་པའི་ཕྱིར་ན་མ་ཁྱབ། གཞན་ཡང་། ཚད་མའི་
བསལ་བྱ་ཡིན་ན། ཚད་མས་བསལ་བས་ཁྱབ་པར་ཐལ། ཚད་མའི་གནོད་བྱ་ལ་
དེའི་ཕྱིར་ན་མ་ཁྱབ། འདོད་ན། ཚད་མ་དེའི་བསལ་བྱ་ལ་སྒྲོ་འདོགས་པའི་སྒྲོ་
འདོགས་ཆོས་ཅན། དེར་ཐལ། དེའི་ཕྱིར་ཏེ། ཚད་མ་ཁྱོད་བསལ་བྱེད་ཀྱི་ཚད་
མ་ཡིན་པའི་ཕྱིར། འདོད་མི་ནུས་ཏེ། ཚད་མས་གྲུབ་པའི་ཕྱིར།
༈ ཁྱད་པར་གཞན་ནི་སྤོང་བ་དང་། །ཞེས་སོགས་ཀྱི་སྐབས་སུ་སྦྱོར་བ་

དང་། མཐའ་དཔྱད་པ་གཉིས། དང་པོ་ནི་བ་ལང་དང་བ་ལང་གི་དཀར་པོ་
གཉིས་རྫས་ཐ་དད་( ༡ ༧༢་)མིན་ཀྱང་། བ་ལང་གི་དཀར་པོ་ཞེས་བརྡ་སྦྱར་བ་
ལ་དགོས་པ་ཡོད་དེ། བ་ལང་ཁྱད་པར་གཞན་སྤོང་བའི་ཚུལ་གྱིས་གོ་བར་བྱ་
བའི་ཆེད་ཡིན་པའི་ཕྱིར། བ་ལང་དང་བ་ལང་དཀར་པོ་གཉིས་རྫས་ཐ་དད་
མིན་ཀྱང་། བ་ལང་དཀར་པོ་ཞེས་བརྡ་སྦྱར་བ་ལ་དགོས་པ་ཡོད་དེ། བ་ལང་
ཁྱད་པར་གཞན་མི་སྤོང་བའི་ཚུལ་གྱིས་གོ་བར་བྱ་བའི་ཆེད་ཡིན་པའི་ཕྱིར།
གཉིས་པ་ནི། ཁ་ཅིག་ན་རེ། ཆོས་དེ་ཁྱད་ཆོས་སུ་སྟོན་པའི་ངག་དེ་ཆོས་དེ་ལ་
ལྟོས་ཏེ་ཆོས་བརྗོད་ཀྱི་སྒྲའི་མཚན་ཉིད། ཆོས་དེ་ཁྱད་གཞིར་བསྟན་པའི་ངག་
དེ་ཆོས་དེ་ལ་ལྟོས་ཏེ་ཆོས་ཅན་བརྗོད་པའི་སྒྲའི་མཚན་ཉིད་ཟེར་ན། དང་པོ་
ལ། རི་བོང་གི་རྭ་ཁྱད་ཆོས་སུ་བརྗོད་པའི་ངག་ཆོས་ཅན། རི་བོང་གི་རྭ་ལ་ལྟོས་
ཏེ་མཚོན་བྱ་དེར་ཐལ། མཚན་ཉིད་དེའི་ཕྱིར། དེ་ཡོད་པའི་ཕྱིར་ཏེ། དེ་མི་རྟག་
པར་སྟོན་པའི་ངག་ཡོད་པའི་ཕྱིར། རྩ་བར་འདོད་ན། དེ་ཆོས་ཅན། ཆོས་
བརྗོད་ཀྱི་སྒྲ་ཡིན་པར་ཐལ་ལོ། །འདོད་ན། ངག་དོན་མཐུན་དུ་ཐལ་ལོ། །
གཉིས་པ་ལ། རི་བོང་གི་རྭ་ཁྱད་གཞིར་སྟོན་པའི་ངག་ཆོས་ཅན། དེ་ལ་ལྟོས་ཏེ་
ཆོས་ཅན་བརྗོད་པའི་མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
ཆོས་ཅན་བརྗོད་པའི་སྒྲར་ཐལ་ལོ། །ཁ་ཅིག་ན་རེ། ཆོས་དེ་ཁྱད་ཆོས་སུ་སྟོན་
པའི་ངག་རྣམ་དག་དེ་ཆོས་དེ་ལ་ལྟོས་ཏེ་དང་པོའི་མཚན་ཉིད། ཆོས་དེ་ཁྱད་
གཞིར་སྟོན་པའི་ངག་རྣམ་དག་དེ་ཆོས་དེ་ལ་ལྟོས་ཏེ་གཉིས་པའི་མཚན་ཉིད་
ཟེར་ན། དང་པོ་ལ། བ་ལང་ཚད་མས་མ་གྲུབ་པའི་གང་ཟག་གིས་སྨྲས་པའི་བ་
ལང་གི་དཀར་པོ་ཞེས་པའི་ངག་ཆོས་( ༡༧༣ན) ཅན། བ་ལང་ཁྱད་ཆོས་སུ་སྟོན་
པའི་ངག་རྣམ་དག་ཏུ་ཐལ། དེ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་པའི་ཕྱིར་ཏེ།
དེ་ལ་ལྟོས་ཏེ་ཁྱད་པར་གཞན་སྤོང་གི་སྒྲ་ཡིན་པའི་ཕྱིར། རྩ་བར་འདོད་ན།
ངག་རྣམ་དག་ཏུ་ཐལ་ལོ། །འདོད་ན། རང་སྨྲ་བ་པོའི་གང་ཟག་གིས་རང་ཀི་

ཞེན་དོན་ཚད་མས་གྲུབ་པའི་ངག་ཏུ་ཐལ་ལོ། །འདོད་ན། དེ་འདྲའི་གང་ཟག་
གིས་བ་ལང་ཚད་མས་གྲུབ་པར་ཐལ་ལོ། །གཉིས་པ་ལ། དེ་འདྲའི་གང་ཟག་
གིས་སྨྲས་པའི་བ་ལང་དཀར་པོ་ཞེས་པའི་ངག་ཆོས་ཅན། བ་ལང་ཁྱད་གཞིར་
སྟོན་པའི་ངག་རྣམ་དག་ཏུ་ཐལ། བ་ལང་ལ་ལྟོས་ཏེ་ཆོས་ཅན་བརྗོད་པའི་སྒྲ་
ཡིན་པའི་ཕྱིར་ཏེ། དེ་ལ་ལྟོས་ཏེ་ཁྱད་པར་གཞན་མི་སྤོང་བའི་སྒྲ་ཡིན་པའི་
ཕྱིར། རྩ་བར་འདོད་ན། ངག་རྣམ་དག་ཏུ་ཐལ་ལོ། །ཁ་ཅིག་ན་རེ། བ་ལང་ཁྱད་
ཆོས་ལྟ་བུར་སྟོན་པའི་མཉན་བྱ་དོན་མཐུན་དེ་བ་ལང་ལ་ལྟོས་ཏེ་དང་པོའི་
མཚན་ཉིད། དེ་ཁྱད་གཞི་ལྟ་བུར་སྟོན་པའི་མཉན་བྱ་དོན་མཐུན་དེ་དེ་ལ་ལྟོས་
ཏེ་གཉིས་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་དང་པོ་ལ་བ་
ལང་གི་དཀར་པོ་ཞེས་པའི་ངག་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། བ་ལང་ཁྱད་ཆོས་ལྟ་བུ་ཡིན་པར་ཐལ་ལོ། །འདོད་ན། བ་
ལང་ཁྱད་ཆོས་དང་འདྲ་བར་ཐལ་ལོ་ཟེར་ན་མ་ཁྱབ། འདོད་མི་ནུས་ཏེ། བ་
ལང་ཁྱད་ཆོས་དངོས་ཡིན་པའི་ཕྱིར་ཟེར་ན། ཁོ་རང་ལ། ཁྱད་ཆོས་ལྟ་བུ་ཡིན་
ན་ཁྱད་ཆོས་མ་ཡིན་དགོས་པར་ཐལ། བ་ལང་ཁྱད་ཆོས་ལྟ་བུ་མ་ཡིན་པའི་
ཕྱིར། འདོད་ན། ཤེས་བྱ་ལྟ་བུ་ཡིན་ན་ཤེས་( ༡༧༣བ)བྱ་མ་ཡིན་དགོས་པར་
ཐལ་ལོ། །འདོད་ན། ཤེས་བྱ་ལྟ་བུའི་ཆོས་མེད་པར་ཐལ་ལོ། །འདོད་མི་ནུས་ཏེ།
སྒྱུ་མ་ལྟ་བུའི་ཆོས་ཡོད་པའི་ཕྱིར་ཏེ། མེ་ལོང་ནང་གི་བྱད་བཞིན་གྱི་གཟུགས་
བརྙན་དེ་ཡིན་པའི་ཕྱིར། ཁ་ཅིག་ན་རེ། བ་ལང་ཁྱད་གཞི་དང་ཁྱད་ཆོས་
གཉིས་ཀྱི་ནང་ནས་ཁྱད་ཆོས་ཙམ་དུ་སྟོན་པའི་མཉན་བྱ་དོན་མཐུན་དེ་དེ་ལ་
ལྟོས་ཏེ་དང་པོའི་མཚན་ཉིད། དེ་དེ་གཉིས་ཀྱི་ནང་ནས་ཁྱད་གཞི་ཙམ་དུ་སྟོན་
པའི་མཉན་བྱ་དོན་མཐུན་དེ་དེ་ལ་ལྟོས་ཏེ་གཉིས་པའི་མཚན་ཉིད་ཟེར་ན། བ་
ལང་ལ་ལྟོས་ཏེ་དེ་གཉིས་འགལ་བར་ཐལ། མཚན་ཉིད་དེ་གཉིས་འཐད་པའི་
ཕྱིར། འདོད་ན། དེ་ཁྱད་གཞིར་སྟོན་པའི་སྒྲ་དང༌། དེ་ཁྱད་ཆོས་སུ་སྟོན་པའི་

སྒྲ་གཉིས་འགལ་བར་ཐལ་ལོ། །འདོད་མི་ནུས་ཏེ། དེ་དེ་གཉིས་ཀར་སྟོན་པའི་
ངག་རྣམ་དག་ཡོད་པའི་ཕྱིར་ཏེ། དེ་དེ་གཉིས་ཀ་ཡིན་པའི་ཕྱིར། རིགས་གཏེར་
རྗེས་འབྲངས་ཁ་ཅིག །བ་ལང་གི་དཀར་པོ་ཞེས་པའི་ངག་དེ་བ་ལང་ལ་ལྟོས་
ཏེ་ཆོས་ཅན་བརྗོད་པའི་སྒྲ་ཡིན་ཟེར་ན། མི་འཐད་པར་ཐལ། དེ་བ་ལང ལ་
ལྟོས་ཏེ་ཆོས་བརྗོད་ཀྱི་དེ་ཡིན་པའི་ཕྱིར་ཏེ། དེ་དེ་ལ་ལྟོས་ཏེ་དེ་དང༌། དཀར་
པོ་ལ་ལྟོས་ཏེ་ཆོས་ཅན་བརྗོད་པའི་སྒྲ་ཡིན་པའི་ཕྱིར་ཏེ། སོར་མོ་ལྡན་པ་ཞེས་
པའི་ངག་དེ། སོར་མོ་ལ་ལྟོས་ཏེ། ཆོས་བརྗོད་ཀྱི་སྒྲ་དང་ལྡན་པ་ལ་ལྟོས་ཏེ་
གཅིག་ཤོས་ཡིན་པའི་ཕྱིར་ཏེ། ལ་ལར་སོར་མོའི་ལྡན་པ་ཞེས། །ཐ་དད་ཆོས་
བཞིན་བརྗོད་པར་བྱེད། །ཅེས་གསུངས་པའི་ཕྱིར།
༈ རང་ལུགས་ལ། རང་ཉིད་དངོས་མིང་དུ་འཇུག་པའི་གཞི་ཡོད་པ་གང་
ཞིག །བ་ལང་ཁྱད་ཆོས་སུ་སྟོན་པའི་མཉན་བྱ་དོན་མཐུན་( ༡ ༧༤ན)དེ། བ་ལང་
ལ་ལྟོས་ཏེ་ཆོས་བརྗོད་ཀྱི་སྒྲའི་མཚན་ཉིད། མཚན་གཞི། བ་ལང་དཀར་པོ་ཞེས་
པའི་སྒྲ་དེ་བ་ལང་ལ་ལྟོས་ཏེ་ཆོས་བརྗོད་ཀྱི་སྒྲ་དང་། དཀར་པོ་ལ་ལྟོས་ཏེ་
ཅན་བརྗོད་པའི་སྒྲ་ཡིན་ལ་སྤྱིར་ཁྱད་པར་གཞན་སྤོང་བའི་སྒྲ་དང་ཆོས་
བརྗོད་ཀྱི་སྒྲ་དོན་གཅིག །དེ་གང་ཞིག་བ་ལང་ཁྱད་གཞིར་སྟོན་པའི་མཉན་བྱ་
དོན་མཐུན་དེ། དེ་ལ་ལྟོས་ཏེ་ཆོས་ཅན་བརྗོད་པའི་སྒྲའི་མཚན་ཉིད། བ་ལང་
དཀར་པོ་ཞེས་པའི་སྒྲ་དེ་དེ་ལ་ལྟོས་ཏེ་ཆོས་ཅན་བརྗོད་པའི་སྒྲ་དང༌། དཀར་
པོ་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་པའི་ཕྱིར། སྤྱིར་ཆོས་ཅན་རྗོད་བྱེད་ཀྱི་སྒྲ་
དང་ཁྱད་པར་གཞན་མི་སྤོང་པའི་སྒྲ་གཉིས་དོན་གཅིག །
༈ རྩོད་པ་སྤོང་བ་ལ། ཁ་ཅིག་ན་རེ། བ་ལང་ལ་ལྟོས་ཏེ་ཆོས་བརྗོད་ཀྱི་སྒྲ་
དང་། ཆོས་ཅན་བརྗོད་པའི་སྒྲ་གཉིས་མི་འགལ་བར་ཐལ། མཚན་ཉིད་དེའི་
ཕྱིར། འདོད་ན། དེ་ལ་ལྟོས་ཏེ་ཁྱད་པར་གཞན་སྤོང་གི་སྒྲ་དང་། ཁྱད་པར་
གཞན་མི་སྤོང་བའི་སྒྲ་གཉིས་མི་འགལ་བར་ཐལ་ལོ། །འདོད་ན། བ་ལང་ཁྱད་

ཆོས་སུ་སྟོན་པའི་སྒྲ་དང་བ་ལང་ཁྱད་ཆོས་མ་ཡིན་པར་སྟོན་པའི་སྒྲ་གཉིས་
མི་འགལ་བར་ཐལ་ལོ་ཟེར་ན་མ་ཁྱབ། ཁ་ཅིག་ན་རེ། བ་ལང་གི་དཀར་པོ་ཞེས་
པའི་ངག་ཆོས་ཅན། ཆོས་ཅན་བརྗོད་པའི་སྒྲ་ཡིན་པར་ཐལ། དཀར་པོ་ལ་ལྟོས་
ཏེ་དེ་ཡིན་པའི་ཕྱིར། འདོད་ན། ཁྱོད་ཀྱི་ཆོས་ཅན་བརྗོད་པར་ཐལ། ཁྱོད་ཆོས་
ཅན་བརྗོད་པའི་སྒྲ་ཡིན་པའི་ཕྱིར་ན་མ་ཁྱབ། གཞན་ཡང་། དེ་ཆོས་ཅན། ཆོས་
ཅན་བརྗོད་པའི་སྒྲ་མ་ཡིན་པར་ཐལ། ཆོས་ཅན་མ་བརྗོད་པའི་སྒྲ་ཡིན་པའི་
ཕྱིར་ན་མ་ཁྱབ། ( ༡༧༤བ)རྟགས་གྲུབ་སྟེ། ཆོས་ཅན་མི་སྟོན་པའི་སྒྲ་ཡིན་པའི་
ཕྱིར་ཟེར་ན། ཁོ་རང་ལ། དེ་འདྲའི་སྒྲ་ཆོས་ཅན་ཆོས་བརྗོད་ཀྱི་སྒྲ་ཡིན་པར་
ཐལ། བ་ལང་ལ་ལྟོས་ཏེ་ཆོས་བརྗོད་ཀྱི་སྒྲ་ཡིན་པའི་ཕྱིར། འདོད་ན། ཁྱོད་ཀྱི་
ཆོས་བརྗོད་པར་ཐལ་ལོ། །ཁྱབ་པ་ཁས། འདོད་ན། ངག་ཡིན་ན་ཁྱོད་ཀྱི་ཆོས་
བརྗོད་པས་ཁྱབ་པར་ཐལ་ལོ། །
༈ ལྡོག་པ་ངོ་བོ་ཉིད་མེད་ཕྱིར། །ཞེས་སོགས་རྐང་པ་བཞི་པོ་འདི་གང་ལས་
འཕྲོས་ན། གང་དག་རིགས་ནི་གསལ་བ་ལས། །ཞེས་པ་ནས། གཞན་ཉིད་ན་
ཡང་རྟེན་མིན་ཕྱིར། །ཞེས་པའི་བར་གྱི་བྱེ་བྲག་པ་དང་། གྲངས་ཅན་པ་གཉིས་
ཀྱིས་སྤྱི་རྟག་དངོས་ཁས་བླངས་པ་དེ། ཐུན་མོང་དུ་བཀག་ནས། བྱེ་བྲག་པས་
ཁས་བླངས་པའི་སྤྱི་རྟག་དངོས་བྱེ་བྲག་ཏུ་འགོག་པར་བྱེད་པ་ལ། མི་འགྲོ་དེ་
ན་ཡོད་པའང་མིན། །ཞེས་པ་ནས། སྒྲ་དང་ཤེས་པའི་རྒྱུ་ཡིན་ནོ། །ཞེས་པའི་
བར་བྱུང༌། གྲངས་ཅན་གྱིས་ཁས་བླངས་པའི་སྤྱི་རྟག་དངོས་བྱེ་བྲག་ཏུ་འགོག་
པར་བྱེད་པ་ལ། གལ་ཏེ་ལྡོག་པ་སྤངས་པ་ཡི། །ཞེས་པ་ནས། འཇུག་པ་ལ་
སོགས་ཐལ་འགྱུར་ཕྱིར། །ཞེས་པའི་བར་བྱུང༌། དེ་ལྟར་བཀག་པ་ལ་བརྟེན་
ནས། གཅེར་བུ་པས་ཁས་བླངས་པའི་སྤྱི་རྟག་དངོས་ཡང་ཁེགས་སོ་ཞེས་སྟོན་
པ་ལ། དེ་ཉིད་ཀྱིས་ནི་འཛེམ་མེད་པ། །ཞེས་པ་ནས། ཐ་དད་ཕྱིར་བློ་སྣ་ཚོགས་
འགྱུར། །ཞེས་པའི་བར་བྱུང༌། དེ་རྣམས་ཀྱི་ནང་ནས་གྲངས་ཅན་གྱིས་ཁས་

བླངས་པའི་སྤྱི་གཙོ་བོ་འགོག་ཚུལ་འདི་ལ་འདོད་པ་བརྗོད་པ་དང་། དེ་དགག་
པ་གཉིས། དང་པོ་ལ། སངས་རྒྱས་པ་ལ་སྐྱོན་བརྗོད་ཚུལ་བརྗོད་པ་ངང་།
གྲངས་ཅན་རང་ལུགས་བརྗོད་ཚུལ་( ༡༧༥ན) བརྗོད་པ་གཉིས། དང་ངོ ོ ་ལ།
རང་རེས། གོང་དུ་སྤྱི་གཙོ་བོ་མེད་པར་ཁས་བླངས་པ་ལ། གྲངས་ཅན་ན་རེ།
འོ་ན། ནས་ཀྱི་མྱུ་གུ་དེ། ཆུ་ལུད་དྲོད་གཤེར་གྱི་འབྲས་བུ་མ་ཡིན་པར་ཐལ།
ནས་ཀྱི་ས་བོན་གྱི་རང་བཞིན་དང་། ཆུ་ལུད་དྲོད་གཤེར་གྱི་རང་བཞིན་གཉིས་
ཤིན་ཏུ་ཐ་དད་པ་ཡིན་པའི་ཕྱིར། ཞེས་པའི་འདོད་པ་བརྗོད་པ་ལ། གལ་ཏེ་
ལྡོག་པ་སྤངས་པ་ཡི། །ཞེས་སོགས་རྐང་པ་བཞི་བྱུང༌། གཉིས་པ་གྲངས་ཅན་
རང་ལུགས་བརྗོད་ཚུལ་བརྗོད་པ་ལ། གྲངས་ཅན་ན་རེ། དེས་ན་ནས་ཀྱི་ས་
བོན་དང་། ཆུ་ལུད་དྲོད་གཤེར་གཉིས་ཀས། ནས་ཀྱི་མྱུ་གུ་ཐུན་མོང་དུ་བསྐྱེད་
པ་ཡིན་ཏེ། ནས་ཀྱི་ས་བོན་གྱི་རང་བཞིན་དང་། ཆུ་ལུད་དྲོད་གཤེར་གྱི་རང་
བཞིན་གཉིས་གཅིག་ཡིན་པའི་ཕྱིར། དེ་ཡང་ཡིན་ཏེ། ནས་ཀྱི་ས་བོན་དང་། ཆུ་
ལུད་དྲོད་གཤེར་གཉིས། སྤྱི་གཙོ་བོའི་ངང་དུ་རང་བཞིན་ཆ་མེད་གཅིག་ཡིན་
པའི་ཕྱིར། ཞེས་པའི་འདོད་པ་བརྗོད་པ་ལ། གལ་ཏེ་བདག་ཉིད་གཅིག་པ་
ཡིས། །ཞེས་སོགས་རྐང་པ་གཉིས་བྱུང་། ཁོ་ན་རེ། སྤྱི་གཙོ་བོ་དེ་ཆོས་རྣམས་ཀྱི་
རང་བཞིན་དང་། གནས་ལུགས་དང༌། དོན་དམ་པར་ཡོད་པ་ཡིན་ནོ། །ཟེར་
ན། དེ་རྣམས་འགོག་པར་བྱེད་པ་ལ། རྒྱུ་དུ་མ་དོན་མེད་དུ་ཐལ་བའི་རིགས་པ།
རྒྱུ་འབྲས་མ་ངེས་པར་ཐལ་བའི་རིགས་པ། རྒྱུ་འབྲས་འཆོལ་པར་ཐལ་བའི་
རིགས་པ་དང་གསུམ། དང་པོ་སྟོན་པ་ལ། བདག་ཉིད་གཅིག་ལའང་དེ་ཡོད་
ཕྱིར། །ཞེས་པ་ནས། ཆོས་ཉིད་ཀྱིས་འགལ་བྱེད་པོར་འགྱུར། །ཞེས་པའི་བར་
བྱུང༌། གཉིས་པ་སྟོན་པ་( ༡༧༥་)ལ། ཐ་དད་མེད་ནའང་གཅིག་ཉིད་ཀྱི། །ཞེས་
པ་ནས། སྤྱི་དང་ཁྱད་པར་ཅན་མི་འགྱུར། །ཞེས་པའི་བར་བྱུང༌། གསུམ་པ་
སྟོན་པ་ལ། གང་གི་བདག་ཉིད་མདུན་བྱས་ནས། །ཞེས་པ་ནས། འཇུག་པ་ལ་

སོགས་ཐལ་འགྱུར་ཕྱིར། །ཞེས་པའི་བར་བྱུང༌། དེ་ཡང་དང་པོ་རྒྱུ་དུ་མ་དོན་
མེད་དུ་ཐལ་ཚུལ་ནི། འོ་ན། ནས་མྱུག་རྫོགས་པར་སྐྱེ་བ་ལ། ཆུ་ལུད་དྲོད་
གཤེར་དོན་མེད་པར་ཐལ། ནས་ཀྱི་ས་བོན་ཙམ་གྱིས་ཀྱང་ནས་མྱུག་རྫོགས་
པར་བསྐྱེད་ནུས་པའི་ཕྱིར། དེར་ཐལ། སྤྱི་གཙོ་བོ་རྐྱང་པས། ནས་མྱུག་སྐྱེད་
ནུས་པ་གང་ཞིག །སྤྱི་གཙོ་བོ་དེ། ནས་ཀྱི་ས་བོན་ལ་རྗེས་སུ་འགྲོ། ཆུ་ལུད་དྲོད་
གཤེར་ལ་རྗེས་སུ་མི་འགྲོ་བའི་ཕྱིར། ཕྱི་མ་མ་གྲུབ་ན། སྤྱི་གཙོ་བོ་དེ་ཆ་དང་
བཅས་པ་ཡིན་པར་ཐལ། དེ་ནས་ཀྱི་ས་བོན་ལ་ཡང་རྗེས་སུ་འགྲོ། ཆུ་ལུད་དྲོད་
གཤེར་ལ་ཡང་རྗེས་སུ་འགྲོ་བའི་ཆ་དང་བཅས་པ་ཡིན་པའི་ཕྱིར། ཞེས་སྟོན་པ་
ལ། བདག་ཉིད་གཅིག་ལའང་དེ་ཡོད་ཕྱིར། །ཞེས་སོགས་རྐང་པ་བཞི་བྱུང་། རྩ་
བར་འདོད་ན། ནས་མྱུག་སྐྱེད་པ་ལ་ཆུ་ལུད་དྲོད་གཤེར་དོན་མེད་མ་ཡིན་པར་
ཐལ། ནས་མྱུག་སྐྱེ་བ་ལ་ཆུ་ལུད་དྲོད་གཤེར་གྱིས་ལྷན་ཅིག་བྱེད་རྐྱེན་བྱེད་པའི་
ཕྱིར། ཞེས་སྟོན་པ་ལ། གཅིག་དང་བྲལ་ན་འབྲས་མེད་ཕྱིར། །ཞེས་སོགས་རྐང་
པ་གཉིས་བྱུང་། དེ་ལས་སྤྱི་གཙོ་བོ་དེ་དོན་དམ་པར་མ་གྲུབ་པར་ཐལ། དེ་དོན་
བྱེད་ནུས་པ་མ་ཡིན་པ་གང་ཞིག །དོན་བྱེད་ནུས་པ་ཁོ་ན་དོན་དམ་པར་ཡོད་
པའི་ཕྱིར། ཞེས་སྟོན་པ་ལ། དོན་བྱེད་ནུས་པ་གང་ཡིན་པ། །ཞེས་སོགས་རྐང་
པ་གཉིས་བྱུང་། རྟགས་དང་པོ་མ་གྲུབ་ན། སྤྱི་གཙོ་བོ་དེ་( ༡༧༦ན)དོན་བྱེད་
ནུས་པ་མ་ཡིན་ཏེ། རང་གི་གསལ་བ་རྣམས་དང་། རང་བཞིན་འདྲེས་པའི་
ཚུལ་གྱིས་གནས་པའི་གཙོ་བོ་དེ་ལས་རང་འབྲས་མི་འབྱུང་བའི་ཕྱིར། དེ་མི་
འབྱུང་སྟེ། ནས་ཀྱི་ས་བོན་གྱི་རང་བཞིན་དང་ཆུ་ལུད་དྲོད་གཤེར་གྱི་རང་
བཞིན་གཉིས། ། ཕན་ཚུན་གཅིག་གི་གཅིག་ལ་རྗེས་འགྲོ་མི་བྱེད་པའི་ཕྱིར་ཏེ།
ནས་ཀྱི་ས་བོན་དང་། ཆུ་ལུད་དྲོད་གཤེར་གཉིས་རྫས་ཐ་དད་ཡིན་པའི་ཕྱིར།
ཞེས་སྟོན་པ་ལ། དེ་ཡང་རྗེས་འགྲོ་མེད་གང་ཞིག །ཞེས་སོགས་རྐང་པ་གཉིས་
བྱུང་། དེ་ལྟར་བྱས་པ་ལ་ཁོ་ན་རེ། ནས་ཀྱི་ས་བོན་དེ། ནས་མྱུག་གི་ཉེར་ལེན་

དང་། ས་ལུའི་ས་བོན་དེ། ནས་མྱུག་གི་ཉེར་ལེན་མ་ཡིན་པའི་ཁྱད་པར་མི་
འཐད་པར་ཐལ། ནས་ཀྱི་ས་བོན་དང་། ཆུ་ལུད་དྲོད་གཤེར་གཉིས་རྫས ་ཐ་
དད་ཡིན་པའི་ཕྱིར་ཟེར་ན། དེ་གཉིས་རྫས་ཐ་དད་ཡིན་ཀྱང་། དེ་ལྟར་ཐལ་
བའི་སྐྱོན་མེད་དེ། ནས་ཀྱི་ས་བོན། ནས་མྱུག་གི་ཉེར་ལེན་ཡིན་པ་དང་། ས་
ལུའི་ས་བོན། ནས་མྱུག་གི་ཉེར་ལེན་མ་ཡིན་པ་གཉིས། རྟེན་འབྲེལ་གྱི་ཆོས་
ཉིད་ཀྱི་དབང་གིས་གྲུབ་པའི་ཕྱིར། ཞེས་སྟོན་པ་ལ། དེ་ན་བདག་ཉིད་ཐ་དད་
ཀྱང་། །ཞེས་སོགས་རྐང་པ་ཕྱེད་དང་གསུམ་བྱུང་། དེ་ལ་ཁོ་རང་ལ། ནས་ཀྱི་ས་
བོན་དང་། ཆུ་ལུད་དྲོད་གཤེར་གཉིས་སྐྱེ་འཇིག་ཅིག་ཆར་དུ་བྱེད་པར་ཐལ།
དེ་གཉིས་རང་བཞིན་གཅིག་ཡིན་པའི་ཕྱིར། ཞེས་སྟོན་པ་ལ། ཐ་དད་པ། མེད་
ན་ཅིག་ཆར་སྐྱེ་འཇིག་འགྱུར། །ཞེས་པ་འདི་བྱུང༌། དེ་ལྟར་བྱས་པ་ལ་ཁོ་ན རེ།
དེ་གཉིས་གནས་སྐབས་རྫས་ཐ་དད་ཡིན་ཀྱང་། སྤྱི་གཙོ་བོའི་ངང་དུ་རང་
བཞིན་ཆ་མེད་པ་( ༡༧༦་)གཅིག་ཡིན་ནོ། །ཞེས་པའི་འདོད་པ་ལ་བརྗོད་པ ལ།
དེ་ལས་ཐ་དད་པས་དེ་ལྟར། །ཞེས་པ་འདི་བྱུང༌། འོ་ན། ནས་ཀྱི་ས་བོན་དང་།
ཆུ་ལུད་དྲོད་གཤེར་གཉིས་འཇིག་པའི་ཚེ། སྤྱི་གཙོ་བོ་ཡང་འཇིག་པ་ཡིན་ནམ།
མི་འཇིག་པར་རྟག་པའི་དངོས་པོར་གནས་པ་གང་ཡིན། དང་པོ་ལྟར་ན། དེ་
གསུམ་སྐྱེ་འཇིག་ཅིག་ཆར་དུ་བྱེད་པར་ཐལ། དེ་གཉིས་འཇིག་པའི་ཚེ། སྤྱི་གཙོ་
བོ་ཡང་འཇིག་པའི་ཕྱིར། གཉིས་པ་ལྟར་ན། སྤྱི་གཙོ་བོ་དེ། དེ་གཉིས་ཀྱི་སྤྱི་མ་
ཡིན་པར་ཐལ། དེ་གཉིས་འཇིག་པའི་ཚེ། སྤྱི་གཙོ་བོ་ཡང་མི་འཇིག་པར་རྟག་
པའི་དངོས་པོར་གནས་པ་ཡིན་པའི་ཕྱིར། འདོད་ན། སྤྱི་གཙོ་བོ་དེ་གཉིས་ཀྱི་
སྤྱིར་འཛིན་པའི་བློ་སྐྱེ་བ་མི་འཐད་པར་ཐལ། འདོད་པ་གང་ཞིག །རྟོག་པ་
རང་ཡུལ་ལ་དངོས་དབང་གིས་འཇུག་པའི་ཕྱིར། རྟགས་ཕྱི་མ་ཁས། ཞེས་སྟོན་
པ་ལ། གཅིག་འཇིག་ཚེ། བདག་གནས་ན་ནི། ཞེས་པ་འདི་བྱུང་། དེ་ལྟར་བྱས་
པ་ལ་ཁོ་ན་རེ། འོ་ན། མེད་ན་ཅིག་ཅར་སྐྱེ་འཇིག་འགྱུར། །ཞེས་པའི་ཉེས་པ་དེ།

ཁྱོད་ལ་ཡང་འཇུག་པའི་རྒྱུ་མཚན་ནི། ཤིང་དང་ཤིང་གི་གཞན་སེལ་གཉིས་སྐྱེ་
འཇིག་ཅིག་ཅར་དུ་བྱེད་པར་ཐལ།དེ་གཉིས་རང་བཞིན་གཅིག་ཡིན་པའི་
ཕྱིར་ཟེར་ན། འོ་ན། · ཤིང་གི་གཞན་སེལ་དེ་གང་ལ་བྱེད། དེའི་མེད་དགག་གི་
གཞན་སེལ་ལ་བྱེད་དམ། བློའི་གཞན་སེལ་ལ་བྱེད་དམ་དོན་རང་མཚན་གྱི་
གཞན་སེལ་ལ་བྱེད། དང་པོ་ལྟར་ན། ཤིང་དང་ཤིང་གི་མེད་དགག་གི་གཞན་
སེལ་གཉིས་སྐྱེ་འཇིག་ཅིག་ཆར་དུ་བྱེད་པར་ཐལ། དེ་གཉིས་རང་བཞིན་
གཅིག་ཡིན་པའི་ཕྱིར། ཞེས་པའི་ཐལ་འགྱུར་འདི། ( ༡༧༧ན) དཔལ་ལྡན་ཆོས་
གྲགས་ལ་གནོད་བྱེད་ཡང་དག་ཏུ་མི་འཇུག་སྟེ། དཔལ་ལྡན་ཆོས་གྲགས་ཀྱིས་
འདི་ལ་ཁྱབ་པ་མེད་པའི་ལན་ཐེབས་པའི་ཕྱིར། དེས་ཤིང་གི་མེད་དགག་གི་
གཞན་སེལ་དངོས་མེད་དུ་བཞེད་པའི་ཕྱིར། ཞེས་སྟོན་པ་ལ། ལྡོག་པ་ངོ་བོ་
ཉིད་མེད་ཕྱིར། །གནས་དང་མི་གནས་རྟོག་པ་མིན། །དེ་ཕྱིར་སུན་དབྱུང་བ་
ཡང་མེད། །ཅེས་པ་འདི་བྱུང༌། གཉིས་པ་ལྟར་ན། ཤིང་དང་ཤིང་གི་བློའི་
གཞན་སེལ་གཉིས་སྐྱེ་འཇིག་ཅིག་ཅར་དུ་བྱེད་པར་ཐལ།དེ་གཉིས་རང་
བཞིན་གཅིག་ཡིན་པའི་ཕྱིར། ཞེས་པའི་ཐལ་འགྱུར་འདི། དཔལ་ལྡན་ཆོས་
གྲགས་ལ་གནོད་བྱེད་ཡང་དག་ཏུ་མི་འཇུག་སྟེ།དེས་དེ་ལ་ཁྱབ་པ་མེད་པའི་
ལན་དོན་མཐུན་ཐེབས་པའི་ཕྱིར་ཏེ། དེས་ཤིང་གི་བློའི་གཞན་སེལ་རྟོག་པས་
སྒྲོ་བཏགས་སུ་བཞེད་པའི་ཕྱིར། ཞེས་སྟོན་པ་ལ། སྤྱི་ཡི་བློ་ཡང་སླད་པ་ཡིན། །
དེ་ཕྱིར་སུན་དབྱུང་བ་ཡང་མེད། །ཅེས་པ་འདི་བྱུང་། གསུམ་པ་ལྟར་རོ་ཟེར་ན།
དེ་ཡང་ཤིང་གི་བྱེ་བྲག་ཏུ་གྱུར་པའི་ཤ་པ་ལ་བྱེད་དམ། ཤིང་མ་ཡིན་པ་ལས་
ལོག་པ་ལ་བྱེད། དང་པོ་ལྟར་ན། དེ་གཉིས་སྐྱེ་འཇིག་ཅིག་ཅར་དུ་བྱེད་པར་
ཐལ། དེ་གཉིས་རང་བཞིན་གཅིག་ཡིན་པའི་ཕྱིར། ཞེས་པའི་ཐལ་འགྱུར་འདི།
དཔལ་ལྡན་ཆོས་གྲགས་ལ་གནོད་བྱེད་ཡང་དག་ཏུ་མི་འཇུག་སྟེ། དེས་དེ་ལ་
ཁྱབ་པ་མེད་ཀྱི་ལན་དོན་མཐུན་ཐེབས་པའི་ཕྱིར། ཞེས་སྟོན་པ་ལ། དེ་ཕྱིར་

སུན་དབྱུང་བ་ཡང་མེད། །ཅེས་པ་འདི་བྱུང༌། གཉིས་པ་ལྟར་རོ་ཟེར་ན། དེ་
གཉིས་སྐྱེ་འཇིག་ཅིག་ཅར་དུ་བྱེད་པར་ཐལ། དེ་གཉིས་རང་བཞིན་གཅིག་
ཡིན་པའི་ཕྱིར། ཞེས་པའི་ཐལ་འགྱུར་འདི། དཔལ་ལྡན་ཆོས་(༡༧༧བ)གྲགས་
ལ་གནོད་བྱེད་ཡང་དག་ཏུ་མི་འཇུག་སྟེ། དེས་དེ་ལ་འདོད་ལན་དོན་མཐུན་
ཐེབས་པའི་ཕྱིར། ཞེས་སྟོན་པ་ལ། དེ་ཕྱིར་སུན་དབྱུང་བ་ཡང་མེད། །ཅེས་པ་
འདི་བྱུང་། རང་རེས་གོང་དུ་ནས་ཀྱི་ས་བོན་དང་། ཆུ་ལུད་དྲོད་གཤེར་གཉིས་
རྫས་ཐ་དད་དུ་ཁས་བླངས་པ་ལ། གྲངས་ཅན་ན་རེ། ཆུ་ལུད་དྲོད་གཤེར་ཆོས་
ཅན། ཁྱོད་ཀྱིས་ནས་ཀྱི་ས་བོན་གྱི་བསྐྱེད་བྱར་གྱུར་པའི་ནས་མྱུག་སྐྱེད་མི་ནུས་
པར་ཐལ། ཁྱོད་ནས་ཀྱི་ས་བོན་དང་རྫས་ཐ་དད་ཡིན་པའི་ཕྱིར། ཞེས་ངའི་
འདོད་པ་བརྗོད་པར་བྱེད་པ་ལ། དེ་ཡི་སྐྱེད་བྱེད་ངོ་བོ་གང་། དེ་ལས་གཞན་
པས་ཇི་ལྟར་བསྐྱེད། །ཅེས་སོགས་རྐང་པ་གཉིས་བྱུང༌། དེ་ལྟར་ཟེར་ན། མ་
ཁྱབ་སྟེ། ནས་ཀྱི་ས་བོན་དང༌། ཆུ་ལུད་དྲོད་གཤེར་གཉིས་རྫས་ཐ་དད་ཡིན་
ཀྱང་། ནས་ཀྱི་ས་བོན་གྱི་ཉེར་ལེན་དང་། ཆུ་ལུད་དྲོད་གཤེར་གྱི་ལྷན་ཅིག་བྱེད་
རྐྱེན་བྱས་པ་ཁོ་ན་ལ་བརྟེན་ནས་མྱུག་སྐྱེད་པ་ཡིན་པའི་ཕྱིར། ཞེས་སྟོན་པར་
བྱེད་པ་ལ། ཐ་དད་ཁྱད་པར་ཉིད་སྐྱེད་བྱེད། །ཅེས་པ་འདི་བྱུང་། དེ་ལྟར་བྱས་
པ་ལ་ཁོ་ན་རེ། དེ་ཁོ་ནས་ནས་མྱུག་སྐྱེད་པ་མི་འཐད་དེ། ཆུ་ལུད་དྲོད་གཤེར་
དང་། ནས་ཀྱི་ས་བོན་རང་བཞིན་འདྲེས་པའི་ཚུལ་གྱིས་གནས་པའི་སྤྱི་གཙོ་བོ་
དེས་ནས་མྱུག་བསྐྱེད་པའི་ཕྱིར། ཞེས་པའི་འདོད་པ་བརྗོད་པར་བྱེད་པ་ལ།
ལ་ཐ་དད་མིན་པའང་ཡོད། །ཅེ་ན། ཞེས་པ་འདི་བྱུང༌། དེ་བཤད་ཟིན་ཀྱི་
རིགས་པའི་སྒོ་ནས་འགོག་པར་བྱེད་པ་ལ། དེས་དེ་སྐྱེད་མིན་བརྗོད། ཅེས་པ་
འདི་བྱུང་། དེ་རིགས་པ་གཞན་གྱི་སྒོ་ནས་འགོག་པ་ལ། སྣང་བའང་གཞན་ལ་
མི་བརྟེན་པས། །ཐ་དད་བྱེད་ཡིན། ཞེས་པ་འདི་བྱུང༌། འོ་ན། སྤྱི་གཙོ་བོ་དེ་
ནས་ཀྱི་( ༡༧༨ན)ས་བོན་དང་། ཆུ་ལུད་དྲོད་གཤེར་གཉིས་དང་། རང་བཞིན་

འདྲེས་པའི་ཚུལ་གྱིས་གནས་པ་མ་ཡིན་པར་ཐལ། ནས་ཀྱི་ས་བོན་དང་། ཆུ་
ལུད་དྲོད་གཤེར་གཉིས་བློ་མ་འཁྲུལ་པ་ལ་རྫས་ཐ་དད་དུ་སྣང་བ་ཡིན་པའི་
ཕྱིར། ཁྱབ་སྟེ། བློ་མ་འཁྲུལ་པ་ལ་རྫས་ཐ་དད་དུ་སྣང་བ་དེ། རྫས་ཐ་དད་ཀྱི་
འཇོག་བྱེད་ཡིན་པའི་ཕྱིར། དེས་ན། དོན་བྱེད་ནུས་པ་གང་ཡིན་པ། །དེ་འདིར་
དོན་དམ་ཡོད་པ་ཡིན། །ཞེས་པའི་དོན་བསྡུ་སྟོན་པར་བྱེད་པ་ལ། དེ་ཉིད་དེ་ན།
ཞེས་པ་འདི་བྱུང་ལྡོག་པ་ངོ་བོ་ཉིད་མེད་ཕྱིར། །ཞེས་སོགས་ཀྱི་དོན་བསྡུ་དེ་
སྟོན་པ་ལ། དེ་ནི་གཞན་ལས་ལོག་པ་ཡིན། །ཞེས་པ་འདི་བྱུང༌། བདག་ཉིད་
གཅིག་ལའང་དེ་ཡོད་ཕྱིར། །ཞེས་སོགས་རྐང་པ་གཉིས་ཀྱི་དོན་བསྡུ་དེ་སྟོན་པ་
ལ། དེ་ནི་རྒྱུ་དང་འབྲས་བུར་བཤད། །ཅེས་པ་འདི་བྱུང་། ཐ་དད་པ། མེད་ན་
སྐྱེ་འཇིག་ཅིག་ཅར་འགྱུར། །ཞེས་པའི་དོན་བསྡུ་སྟོན་པ་ལ། དེ་ནི་རང་གི་
མཚན་ཉིད་འདོད། །ཅེས་པ་འདི་བྱུང༌། དེ་ཐམས་ཅད་ཀྱི་དོན་བསྡུ་སྟོན་པ་ལ།
དེ་ནི་བླང་དོར་འབྲས་ཅན་པས། །ཞེས་སོགས་རྐང་པ་གཉིས་བྱུང་།
༈ ལྡོག་པ་ངོ་བོ་ཉིད་མེད་ཕྱིར། །ཞེས་པའི་སྐབས་སུ་མཐའ་དཔྱད་པ་ལ།
ཁ་ཅིག་ན་རེ། རང་གི་རིགས་མི་མཐུན་སེལ་བྱེད་ཡིན་ན། གཞན་སེལ་ཡིན་
པས་ཁྱབ་ཟེར་ན། བུམ་པ་ཆོས་ཅན། དེར་ཐལ། དེའི་ཕྱིར། འདོད་ན། སྣང་
སེལ་གཉིས་སུ་ཕྱེ་བའི་སེལ་བ་ཡིན་པར་ཐལ་ལོ། །འདོད་ན། དགག་སྒྲུབ་
གཉིས་སུ་ཕྱེ་བའི་དགག་པ་ཡིན་པར་ཐལ་ལོ། །གཞན་ཡང་། རང་གི་དགག་བྱ་
འགོག་བྱེད་ཡིན་ན། དགག་པ་ཡིན་པས་( ༡༧༨བ) ཁྱབ་པར་ཐལ། འདོད་པའི་
ཕྱིར། འདོད་ན། བུམ་པ་ཆོས་ཅན། དེར་ཐལ། དེའི་ཕྱིར། དེས་བུམ་པ་མ་ཡིན་
པ་བཀག་པ་གང་ཞིག །བུམ་པ་མ་ཡིན་པ་བུམ་པའི་དགག་བྱ་ཡིན་པའི་ཕྱིར།
དང་པོ་གྲུབ་སྟེ། དེ་དེ་མ་ཡིན་པ་དང་དངོས་འགལ་ཡིན་པའི་ཕྱིར། བྱས་པ་ལ་
ཁོ་ན་རེ། སྣང་བ་ཡིན་ན། སྣང་སེལ་གཉིས་སུ་ཕྱེ་བའི་སྣང་བ་ཡིན་དགོས་པར་
ཐལ། སེལ་བ་ཡིན་ན་དེ་གཉིས་སུ་ཕྱེ་བའི་སེལ་བ་ཡིན་དགོས་པའི་ཕྱིར་ན་མ་

ཁྱབ། འདོད་ན། བུམ་པ་མ་ཡིན་པ་ལས་ལོག་པ་ཆོས་ཅན། དེར་ཐལ། དེའི་
ཕྱིར། ཚད་མ་ལ་སྣང་བ་ཡིན་པའི་ཕྱིར། རྩ་བར་འདོད་ན། དགག་སྒྲུབ་གཉིས་
སུ་ཕྱེ་བའི་སྒྲུབ་པར་ཐལ་ལོ། །ཁོ་རང་ལ་རྩ་བའི་དམ་བཅའ་མི་འཐད་པར་
ཐལ། གཞན་སེལ་ཡིན་ན་དགག་པ་ཡིན་དགོས་པའི་ཕྱིར། གཞན་སེལ་འ་མ་
ཡིན་དགག་གི་གཞན་སེལ་དང་། མེད་དགག་གི་གཞན་སེལ་གཉིས་སུ་གྲངས་
ངེས་པའི་ཕྱིར་ཏེ། ཚད་མའི་དེ་ཁོ་ན་ཉིད་བསྡུས་པ་ལས། འདིར་ནི་སེལ་བ་
རྣམ་གཉིས་ཏེ། །མ་ཡིན་པ་དང་མེད་པའོ། །ཞེས་གསུངས་པའི་ཕྱིར། ཁ་ཅིག་
ན་རེ། རང་འཛིན་རྟོག་པས་རང་གི་དགག་བྱ་བཀག་པའི་སྒོ་ནས་རྟོགས་པར་
བྱ་བ། གཞན་སེལ་གྱི་མཚན་ཉིད་ཟེར་ན། བུམ་པ་ཆོས་ཅན། མཚོན་བྱ་ངེ་ར་
ཐལ། མཚན་ཉིད་དེའི་ཕྱིར་ཏེ། བུམ་འཛིན་རྟོག་པས་བུམ་པའི་དགག་བྱ་
བཀག་པ་གང་ཞིག །དེས་བུམ་པ་རྟོགས་པའི་ཕྱིར། དང་པོ་གྲུབ་སྟེ། དེས་དུམ་
པ་མ་ཡིན་པ་བཀག་པ་གང་ཞིག །དེ་དེའི་དགག་བྱ་ཡིན་པའི་ཕྱིར། གཉིས པ་
གྲུབ་སྟེ། དེས་བུམ་པ་མ་ཡིན་པ་ལས་ལོག་པ་རྟོགས་པའི་ཕྱིར། ( ༡༧༩ན) དེ་ལ་
ཁོ་ན་རེ། གཞི་གྲུབ་ན། རང་འཛིན་རྟོག་པས་རང་གི་དགག་བྱ་བཀག་པའི་སྒོ་
ནས་རྟོགས་པར་བྱ་བ་ཡིན་དགོས་པར་ཐལ། བུམ་པ་དེ་ཡིན་པའི་ཕྱིར་ན་མ་
ཁྱབ། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་ཆོས་ཅན། དེར་
ཐལ། དེའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་འཛིན་
པའི་རྟོག་པ་དེས་སྒྲ་རྟག་པ་བཀག་པར་ཐལ། འདོད་པ་གང་ཞིག །སྒྲ་རྟག་པ་
དེའི་དགག་བྱ་ཡིན་པའི་ཕྱིར། འདོད་ན། དེས་སྒྲ་མི་རྟག་པར་རྟོགས་པར་ཐ ལ་
ལོ་ཟེར་ན། འོ་ན། གཞི་གྲུབ་ན། ཁྱོད་མ་ཡིན་པ་ཁྱོད་ཀྱི་དགག་བྱ་ཡིན་དགོས་
པར་ཐལ་ལོ། །བུམ་པ་མ་ཡིན་པ་བུམ་པའི་དགག་བྱ་ཡིན་པའི་ཕྱིར། ཁྱབ་པ་
ཁས། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་ཆོས་ཅན། དེར་
ཐལ། དེའི་ཕྱིར། འདོད་ན། སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་

པ་ཆོས་ཅནན། ཁྱོད་མེད་པར་ཐལ། དེ་སྒྲུབ་ཀྱི་རྟགས་ཡང་དག་གི་དགག་བྱ་
ཡིན་པའི་ཕྱིར། ཁོ་ན་རེ། ཡང་དེ་ཆོས་ཅན། དེ་སྒྲུབ་ཀྱི་རྟགས་ཡང་དག་གི་
དགག་བྱར་ཐལ། དེ་སྒྲུབ་ཀྱི་རྟགས་ཡང་དག་མ་ཡིན་པ་ལས་ལོག་པའི་དགག་
བྱ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་མ་ཡིན་པ་ལས་ལོག་པ་དེ་རང་
འཛིན་རྟོག་པས་རང་གི་དགག་བྱ་བཅད་པའི་ཚུལ་གྱིས་རྟོགས་པར་བྱ་བ་
ཡིན་པ་གང་ཞིག །དེ་འཛིན་རྟོག་པས་སྒྲ་རྟག་པ་མ་བཅད་པའི་ཕྱིར་ཏེ། དེས་
སྒྲ་མི་རྟག་པར་མ་རྟོགས་པའི་ཕྱིར། ཡང་ཁོ་ན་རེ། དེ་སྒྲུབ་ཀྱི་རྟགས་ཡང་དག་
གི་དགག་བྱ་ཡིན་ན། དེ་མ་ཡིན་པ་( ༡༧༩་) ལས་ལོག་པའི་དགག་བྱ་ཡིན་
དགོས་པར་ཐལ། དེ་ཡིན་ན་གཅིག་ཤོས་དེ་མ་ཡིན་པས་མ་ཁྱབ་པའི་ཕྱིར།
འདོད་ན། སྒྲ་རྟག་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་སྒྲུབ་ཀྱི་
རྟགས་ཡང་དག་མ་ཡིན་པ་ལས་ལོག་པ་འཛིན་པའི་རྟོག་པ་དེས་སྒྲ་རྟག་པ་
བཅད་པར་ཐལ། དེས་དེ་སྒྲུབ་ཀྱི་རྟགས་ཡང་དག་མ་ཡིན་པ་ལས་ལོག་པའི་
དགག་བྱ་མཐའ་དག་བཅད་པ་གང་ཞིག །སྒྲ་རྟག་པ་དེ་དེའི་དགག་བྱ་ཡིན་
པའི་ཕྱིརདང་པོ་གྲུབ་སྟེ། དེས་དེའི་དགག་བྱ་བཅད་པའི་ཕྱིར་ན་མ་ཁྱབ། ཁ་
ཅིག །རང་གི་དངོས་མིང་ལ་དགག་ཚིག་སྦྱར་བ་དེ་དགག་པའི་མཚན་ཉིད་
ཟེར་ན། ཆོས་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། ཆོས་ཉིད་ཅེས་པའི་ཚིག་ལ་དགག་ཚིག་མ་སྦྱར་བར་ཐལ། ཆོས་ཞེས་
པའི་ཚིག་དེ་ཡང་དེ་མ་ཡིན། ཉིད་ཅེས་པའི་དེ་ཡང་དེ་མ་ཡིན་པའི་ཕྱིར། ཁ་
ཅིག་ན་རེ། རང་འཛིན་རྟོག་པས་རང་གི་དགག་བྱ་དངོས་སུ་བཅད་པའི་ཚུལ་
གྱིས་རྟོགས་པར་བྱ་བ་དགག་པའི་མཚན་ཉིད་ཟེར་ན། དེ་ལ་ཁ་ཅིག །གང་
ཟག་གི་བདག་མེད་དུ་གྱུར་པའི་དངོས་པོ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། དེ་འཛིན་རྟོག་པས་གང་ཟག་གི་བདག་མེད་དུ་
གྱུར་པའི་དངོས་པོ་མ་ཡིན་པ་དངོས་སུ་བཅད་པར་ཐལ། འདོད་པ་གང་ཞིག །

དེས་གང་ཟག་གི་བདག་དངོས་སུ་མ་བཅད་པའི་ཕྱིར། ཕྱི་མ་མ་གྲུབ་ན། དེས་
གང་ཟག་གི་བདག་མེད་དངོས་སུ་རྟོགས་པར་ཐལ་ལོ། །རྩ་བར་འདོད་བྱས་པ་
ལ། དངོས་པོ་འཛིན་པའི་རྟོག་པས་དངོས་པོ་མ་༥ ༡༨་ན) ཡིན་པ་དངོས་སུ་
བཅད་པར་ཐལ་ལོ་ཟེར་ན་མ་ཁྱབ་སྟེ། ཁོ་རང་ལ། དངོས་པོ་ཞེས་པའི་ངག་གི་
དངོས་པོ་མ་ཡིན་པ་དངོས་སུ་བཅད་པར་ཐལ། གང་ཟག་གི་བདག་མེད་དུ་
གྱུར་པའི་དངོས་པོ་ཞེས་པའི་ངག་གི་དེ་མ་ཡིན་པ་དངོས་སུ་བཅད་པའི་ཕྱི་ར།
ཁྱབ་པ་ཁས། རྟགས་གྲུབ་སྟེ། དེས་དེའི་དགག་བྱ་དངོས་སུ་བཅད་པ་གང་ཞིག།
དེས་གང་ཟག་གི་བདག་དངོས་སུ་མ་བཅད་པའི་ཕྱིར། ཕྱི་མ་མ་གྲུབ་ན། ངེས་
གང་ཟག་གི་བདག་མེད་དངོས་སུ་བརྗོད་པར་ཐལ་ལོ། །དེ་ལ་ཁ་ཅིག་ན་རེ།
དེས་དེ་བརྗོད་པར་ཐལ། དེ་ལ་བརྗོད་པའི་ཚིག་ཚང་བའི་ཕྱིར་ཏེ། གང་ཟག་
གི་བདག་གིས་སྟོང་པའི་དངོས་པོ་ཞེས་པའི་ངག་དེ་ལ་དེ་བརྗོད་པའི་ཚིག་
ཚང་བའི་ཕྱིར་ཏེ། ངག་དེས་གང་ཟག་གི་བདག་མེད་བརྗོད་པའི་ཕྱིར་ཏེ། དེས་
གང་ཟག་གི་བདག་གིས་སྟོང་པའི་དངོས་པོ་བརྗོད་པའི་ཕྱིར་ན་མ་ཁྱབ། ཁོ་
རང་ལ། གང་ཟག་གི་བདག་མེད་དུ་གྱུར་པའི་རི་བོང་གི་རྭ་ཞེས་པའི་ངག་དེ་
ལ་གང་ཟག་གི་བདག་མེད་བརྗོད་པའི་ཚིག་ཚང་བར་ཐལ། དེར་གྱུར་པའི་
དངོས་པོ་ལ་དེའི་ཕྱིར། འདོད་ན། རི་བོང་གི་རྭར་གྱུར་པའི་གང་ཟག་གི་
བདག་མེད་ཅེས་པའི་ཚིག་དེ་ལ་རི་བོང་གི་རྭ་བརྗོད་པའི་ཚིག་ཚང་བར་ཐལ་
ལོ། །འདོད་ན། དེས་རི་བོང་གི་རྭ་བརྗོད་པར་ཐལ་ལོ། །འདོད་ན། དེ་ངག་དོན་
མཐུན་མ་ཡིན་པར་ཐལ་ལོ། །ཁ་ཅིག་ན་རེ། རང་འཛིན་རྟོག་པས་རང་གི་
དགག་བྱ་ཚིག་ཟིན་ལ་བཅད་པའི་ཚུལ་གྱིས་རྟོགས་པར་བྱ་བ་དགག་པའི་
མཚན་ཉིད་ཟེར་ན། ཆོས་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། ཆོས་ཉིད་ཅེས་པའི་( ༡༨༠བ) ངག་དེས་དེའི་དགག་བྱ་
ཚིག་ཟིན་ལ་བཅད་པར་ཐལ། དེ་འཛིན་པའི་རྟོག་པས་དེ་ལྟར་བཅད་པའི་

བསྟན་བཅོས་ཚད་མ་རྣམ་འགྲེལ་གྱི་ལེའུ་དང་པོའི་མཐའ་དཔྱད་མཁས་པ
ཕྱིར། འདོད་མི་ནུས་ཏེ། དྲང་ངེས་རྣམ་འབྱེད་ལས། ཆོས་ཉིད་ལྟ་བུ་འདི་ལ་
ཚིག་གིས་ཟིན་པར་དགག་བྱ་བཅད་པ་མེད་ཀྱང་དེའི་དོན་ཤར་བ་ན་སྤྲོས་པ་
བཅད་པའི་རྣམ་པ་ཅན་དུ་འཆར་བ་ཡོད་དོ། །ཞེས་གསུངས་པའི་ཕྱིར། ཁ་
ཅིག་ན་རེ། རང་བརྗོད་པའི་སྒྲས་རང་གི་དགག་བྱ་དངོས་སུ་བཅད་པའི་ཚུལ་
གྱིས་རྟོགས་པར་བྱ་བ་དགག་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་
ཅིག་ན་རེ། ཆོས་ཉིད་ཆོས་ཅན། མཚན་ཉིད་དེར་ཐལ། མཚན་བྱ་དེའི་ཕྱིར།
འདོད་ན། ཆོས་ཉིད་ཅེས་པའི་ངག་དེས་དེའི་དགག་བྱ་དངོས་སུ་མ་བཅད་
པར་ཐལ། འཇུག་པའི་ཊཱིཀ་ཆེན་ལས། ཆོས་ཉིད་ལྟ་བུ་འདི་ལ་སྒྲས་དགག་བྱ་
དངོས་སུ་བཅད་པ་མེད་ཀྱང་། དེའི་དོན་བློ་ལ་ཤར་བ་ན་སྤྲོས་པ་
རྣམ་པ་ཅན་དུ་འཆར་བ་རྣམས་དགག་པ་ཡིན་ནོ། །ཞེས་གསུངས་པའི་ཕྱིར་ན་
མ་ཁྱབ། ཆོས་ཉིད་ཅེས་པའི་སྒྲས་དེའི་དགག་བྱ་ཚིག་ཟིན་ལ་མ་བཅད་པ་དེའི་
དོན་ཡིན་པའི་ཕྱིར། ཡང་དེ་ལ་མཁས་པ་ཁ་ཅིག་ན་རེ། བུམ་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། བུམ་པ་ཞེས་པའི་ངག་དེས་བུམ་
པ་མ་ཡིན་པ་དངོས་སུ་བཅད་པའི་སྒོ་ནས་བུམ་པ་དངོས་སུ་རྟོགས་པའི་ཕྱིར་
ཏེ། སྒྲ་ཉིད་བྱེད་པ་མིན་ཕྱིར་ཏེ། །ཞེས་གསུངས་པའི་ཕྱིར་ན་མ་ཁྱབ་སྟེ། འོ་ན།
བུམ་འཛིན་རྟོག་པས་བུམ་པ་མ་ཡིན་པ་དངོས་སུ་བཅད་པར་ཐལ། བུམ་པ་
ཞེས་པའི་ངག་གིས་དེ་ལྟར་བཅད་པའི་ཕྱིར། འདོད་ན། རི་བོང་ཅན་ཟླ་སྒྲས་
བརྗོད་རུང་དུ་རྟོགས་པའི་( ༡༨༡ན) རྗེས་དཔག་དེས། དེ་ཟླ་སྒྲས་བརྗོད་རུང་
མ་ཡིན་པ་དངོས་སུ་བཅད་པར་ཐལ་ལོ། །འདོད་ན། དེས་དེ་ལ་དངོས་སུ་
གནོད་པར་ཐལ་ལོ། །འདོད་མི་ནུས་ཏེ། དེ་དེ་ལ་དངོས་སུ་གནོད་བྱེད་
བཏགས་པ་བ་དང་། བརྒྱུད་ནས་གནོད་བྱེད་མཚན་ཉིད་པ་ཡིན་པའི་ཕྱིར་ཏེ།
ཐ་སྙད་ལས་ནི་སྐྱེས་པ་ཡི། །ཆོས་དེ་གྲགས་པའི་སྒྲ་ཡིས་བརྗོད། །མངོན་སུམ་
སོགས་ཀྱིས་གཞལ་བྱ་ཡང་། །འཇལ་བྱེད་སྒྲ་སྒྲོ་བཏགས་ནས་བརྗོད། །ཅེས་

གསུངས་པའི་ཕྱིར། བྱས་པ་ལ་ཁོ་ན་རེ། དེ་འདྲའི་རྗེས་དཔག་དེས། དེ་ཟླ་སྒྲས་
བརྗོད་རུང་མ་ཡིན་པ་དེ་ལ་དངོས་སུ་གནོད་པར་ཐལ། རི་བོང་དངོས་དབང་
གི་ཟླ་སྒྲས་བརྗོད་རུང་མ་ཡིན་པར་རྟོགས་པའི་རྗེས་དཔག་དེས། དེ་དངོས་
དབང་གི་ཟླ་སྒྲས་བརྗོད་རུང་ཡིན་པ་ལ་དངོས་སུ་གནོད་པའི་ཕྱིར་ན་མ་ཁྱབ།
རྟགས་གྲུབ་སྟེ། དེས་དེ་དངོས་སུ་བཅད་པའི་ཕྱིར་ཏེ། དེ་དངོས་དབང་གིས་ཟླ་
སྒྲས་བརྗོད་རུང་མ་ཡིན་པ་དེ་རང་བརྗོད་པའི་སྒྲས་རང་གི་དགག་བྱ་དངོས་
སུ་བཅད་པའི་ཚུལ་གྱིས་རྟོགས་པར་བྱ་བ་ཡིན་པའི་ཕྱིར། ཁ་ཅིག་ན་རེ། རང་
གི་དགག་བྱ་དངོས་སུ་བཅད་པའི་སྒོ་ནས་རྟོགས་པར་བྱ་བ་དེ་དགག་པའི་
མཚན་ཉིད་ཟེར་ན། བུམ་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། མ་གྲུབ་ན། བུམ་པ་དེ་དེ་ཡིན་པར་ཐལ། བུམ་པས་བུམ་པ་མ་ཡིན་པ་
བཀག་པ་གང་ཞིག །དེ་བུམ་པའི་དགག་བྱ་ཡིན་པའི་ཕྱིར། བྱས་པ་ལ་ཁོ་ན་རེ།
སྒྲ་མི་རྟག་པར་སྒྲུབ་པའི་རྟགས་ཡང་དག་དེས་ཁོ་རང་གི་དགག་བྱ་དགག་
པར་ཐལ། བུམ་པ་ལ་དེའི་( ༡༨༡་) ཕྱིར། འདོད་ན། དེས་སྒྲ་རྟག་པ་དགག་
པར་ཐལ་ལོ། །འདོད་ན། དེ་སྒྲ་རྟག་པ་འགོག་ནུས་ཀྱི་རྟགས་ཡང་དག་ཡིན་
པར་ཐལ་ལོ་ཟེར་ན་མ་ཁྱབ། འདོད་ན། སྒྲ་མི་རྟག་པར་སྒྲུབ་ནུས་ཀྱི་རྟགས་
ཡང་དག་ཡིན་པར་ཐལ་ལོ། །ཁ་ཅིག་ན་རེ། རང་འཛིན་རྟོག་པས་རང་གི་
དགག་བྱ་བཅད་པ་དངོས་སུ་རྟོགས་པར་བྱ་བ་དགག་པའི་མཚན་ཉིད་ཟེར ་
ན། རྟག་དངོས་ཀྱིས་སྟོང་པའི་བུམ་པ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། རྟག་དངོས་ཀྱིས་སྟོང་པའི་བུམ་འཛིན་རྟོག་
པས་རྟག་དངོས་ཀྱིས་སྟོང་པའི་བུམ་པ་མ་ཡིན་པ་བཅད་པ་དེ་དངོས་སུ་
རྟོགས་པར་ཐལ། འདོད་པ་གང་ཞིག །རྟག་དངོས་ཀྱིས་སྟོང་པའི་བུམ་པ་མ་
ཡིན་པ་དེ་རྟག་དངོས་ཀྱིས་སྟོང་པའི་བུམ་པའི་དགག་བྱ་ཡིན་པའི་ཕྱིར།
འདོད་ན། དེས་རྟག་དངོས་ཀྱིས་སྟོང་པའི་བུམ་པ་མ་ཡིན་པ་དེ་དངོས་སུ་

རྟོགས་པར་ཐལ་ལོ། །འདོད་ན། དེས་དེ་མ་ཡིན་པ་ལས་ལོག་པ་དངོས་སུ་
རྟོགས་པར་ཐལ་ལོ། །ཡང་ཁོ་ན་རེ། རྟག་དངོས་ཀྱིས་སྟོང་པའི་བུམ་པའི་དོན་
རང་མཚན་གྱི་གཞན་སེལ་ཡིན་ན། རྟག་དངོས་ཀྱིས་སྟོང་པའི་བུམ་འཛིན་
རྟོག་པའི་ཤུགས་ཀྱི་གཞལ་བྱ་ཡིན་དགོས་པར་ཐལ། རྟག་དངོས་ཀྱིས་སྟོང་
པའི་བུམ་པ་མ་ཡིན་པ་ལས་ལོག་པ་དེ་དེའི་དངོས་ཀྱི་གཞལ་བྱ་མ་ཡིན་པའི་
ཕྱིར་ན་མ་ཁྱབ། འདོད་ན། རྟག་དངོས་ཀྱིས་སྟོང་པའི་བུམ་པ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་ཀྱི་དོན་རང་མཚན་གྱི་
གཞན་སེལ་དུ་ཐལ། ཁྱོད་ཁྱོད་རང་གང་ཞིག །ཁྱོད་དོན་རང་མཚན་གྱི་གཞན་
སེལ་ཡིན་པའི་ཕྱིར། ཁ་ཅིག་ན་རེ། ( ༡༨༢ན) རང་འཛིན་གྱི་རྟོག་པ་སྒྲུབ་རྟོག་
ཏུ་སོང་བའི་ཆོས་སྒྲུབ་པའི་མཚན་ཉིད། དེ་དགག་རྟོག་ཏུ་སོང་བའི་ཆོས་
དགག་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། རྟག་
དངོས་ཀྱིས་སྟོང་པའི་བུམ་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར་ཏེ། རང་འཛིན་གྱི་རྟོག་པ་ལ་རང་ཡུལ་དུ་གྱུར་པའི་སྒྲུབ་པའི་རྣམ་པ་
ཤར་བའི་ཆོས་ཡིན་པའི་ཕྱིར་ན་མ་ཁྱབ་སྟེ། ཁོ་རང་ལ། རང་ཡུལ་དུ་གྱུར་པའི་
དགག་པའི་རྣམ་པ་ཤར་བའི་རྟོག་པ་ཡིན་ན། དགག་རྟོག་ཡིན་དགོས་པ་དང་།
དེར་གྱུར་པའི་སྒྲུབ་པའི་རྣམ་པ་ཤར་བའི་རྟོག་པ་ཡིན་ན། སྒྲུབ་རྟོག་ཡིན་པས་
ཁྱབ་པ་གཉིས་ཀ་ཡོད་པར་ཐལ། ཁྱེད་ཀྱི་དེ་ལ་ཁྱབ་འབྲེལ་ཡོད་པའི་ཕྱིར།
འདོད་ན། རྟོག་པ་ཆོས་ཅན། དེར་ཐལ། དེའི་ཕྱིར། འདོད་ན། རྟོག་པ་ཡིན་ན་
དགག་རྟོག་དང་། སྒྲུབ་རྟོག་གཉིས་ཀ་ཡིན་དགོས་པར་ཐལ། རྟོག་པ་དེ་དེ་
གཉིས་ཀ་ཡིན་པའི་ཕྱིར། རང་ལུགས་ཀྱི་སྐྱོན་ནི། དང་པོ་དེ་མི་འཐད་པར་
ཐལ། བུམ་པ་སྒྲུབ་པའི་མཚན་གཞི་གང་ཞིག །བུམ་འཛིན་རྟོག་པ་སྒྲུབ་རྟོག་ཏུ་
ཚད་མས་ངེས་པའི་གང་ཟག་ཡིན་ན། བུམ་པ་སྒྲུབ་པར་ཚད་མས་ངེས་པའི་
གང་ཟག་ཡིན་དགོས་པའི་ཕྱིར་ཏེ། བུམ་པ་དང་གཅིག་ཏུ་གྱུར་པའི་སྒྲུབ་པ་

ཚད་མས་ངེས་པའི་གང་ཟག་ཡིན་ན། དེ་ཡིན་དགོས་པའི་ཕྱིར། གཉིས་པ མི་
འཐད་པར་ཐལ། རྟག་དངོས་ཀྱིས་སྟོང་པའི་བུམ་པ་དགག་པའི་མཚན་གཞི་
གང་ཞིག །དེ་འཛིན་རྟོག་པ་དགག་རྟོག་ཏུ་ཚད་མས་ངེས་པའི་གང་ཟག་ཡིན་
ན། དེ་དགག་པར་ཚད་མས་ངེས་པའི་( ༡༨༢བ) གང་ཟག་ཡིན་དགོས་པའི་
ཕྱིར། རྟགས་སྔར་བཞིན། ཁ་ཅིག་ན་རེ། དགག་པ་དེ་ལ། མེད་དགག་དང་མ་
ཡིན་དགག་གཉིས་ཡོད་པ་ལས། རང་འཛིན་རྟོག་པ་ལ་རང་ཡུལ་དུ་གྱུར་པའི་
མེད་དགག་གི་རྣམ་པ་ཤར་བ་དེ། དང་པོའི་མཚན་ཉིད་ཟེར་ན། རྟག་པ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རྟག་པ་འཛིན་པའི་རྟོག་
པ་ལ་ཆོས་དང་སྐད་ཅིག་མ་མ་ཡིན་པའི་གཞི་མཐུན་པའི་རྣམ་པ་ཤར་བའི་
ཕྱིར་ཏེ། དེ་འདྲའི་གཞི་མཐུན་པ་དེ་དེའི་དངོས་ཡུལ་ཡིན་པའི་ཕྱིར་ཏེ། དེ་
རྟག་པ་ཞེས་པའི་ངག་གི་དངོས་ཀྱི་བརྗོད་བྱ་ཡིན་པ་གང་ཞིག །དེ་གཉིས་རང་
ཡུལ་ལ་འཇུག་ཚུལ་མཚུངས་པའི་ཕྱིར་ཏེ། སྤྱི་བརྗོད་ངང་ཚུལ་ཅན་སྒྲ་དང་།
རྟོག་པའང་དེ་དང་དོན་གཅིག་ན། །ཞེས་གསུངས་པའི་ཕྱིར། བྱས་པ་ལ་ཁོ་
ན་རེ། དེའི་དོན་ནི་དེ་གཉིས་རང་ཡུལ་ལ་དོན་སྤྱིའི་ཚུལ་གྱིས་འཇུག་པར་
མཚུངས་པ་ལ་བྱེད་པའི་ཕྱིར། དེ་ལྟར་མ་ཡིན་ན་གང་ཟག་གི་བདག་ཚད་མས་
མ་དམིགས་པ་དེ། གང་ཟག་གི་བདག་མེད་འཛིན་པའི་རྟོག་པའི་དངོས་ཡུལ་
ཡིན་པར་ཐལ། འདོད་པའི་ཕྱིར། འདོད་ན། དེ་གང་ཟག་གི་བདག་མེད་
འཇལ་བའི་ཚད་མའི་དངོས་ཀྱི་གཞལ་བྱ་ཡིན་པར་ཐལ་ལོ། །འདོད་ན། དེ་
གནས་ལུགས་མཐར་ཐུག་ཏུ་ཐལ་ལོ་ཟེར་ན། རེ་ཞིག་འདིར་མ་ཁྱབ་སྟེ། འདོད་
ན། ཕུང་པོ་གང་ཟག་གི་བདག་ཚད་མས་དམིགས་པས་སྟོང་པ་དེ་ཕུང་པོའི་
གནས་ལུགས་མཐར་ཐུག་ཡིན་པར་ཐལ་ལོ། །འདོད་ན། དེ་དང་ཕུང་པོ་གང་
ཟག་གི་བདག་ཡོད་པས་སྟོང་པ་གཉིས་ལ་ངེས་དཀའ་སླའི་( ༡༨༣ན) ཁྱད་པར་
མེད་པར་ཐལ། དེ་གཉིས་ཀ་དེའི་གནས་ལུགས་མཐར་ཐུག་ཏུ་མཚུངས་པའི་

ཕྱིར་ཟེར་ན། ཁོ་རང་ལ། ཕུང་པོ་དང་གང་ཟག་གི་བདག་མེད་ཀྱི་གཞི་མཐུན་
གནས་ལུགས་མཐར་ཐུག་ཏུ་ཐལ། དེའི་གཞི་མཐུན་རྟོགས་པའི་ཚད་མ་དེས་
གང་ཟག་གི་བདག་མེད་དངོས་སུ་རྟོགས་པའི་ཕྱིར། ཁྱབ་པ་ཁས། རྟགས་གྲུབ་
སྟེ། ཕུང་པོ་དང་གང་ཟག་གི་བདག་ཚད་མས་མ་དམིགས་པའི་གཞི་མཐུན་
འཇལ་བའི་ཚད་མ་དེས་གང་ཟག་གི་བདག་ཚད་མས་མ་དམིགས་པ་རྟོགས་
པའི་ཕྱིར་ཏེ། དེ་དང་རི་བོང་གི་རྭ་མེད་ཀྱི་གཞི་མཐུན་རྟོགས་པའི་ཚད་མ་
དེས་རི་བོང་གི་རྭ་མེད་རྟོགས་པའི་ཕྱིར། དེར་ཐལ། དེ་དང་རྟག་སྟོང་གི་གཞི་
མཐུན་རྟོགས་པའི་ཚད་མ་དེས་རྟག་སྟོང་རྟོགས་པའི་ཕྱིར། དེས་ན། ཆོས་དང་
སྐད་ཅིག་མ་མ་ཡིན་པའི་གཞི་མཐུན་པ་དེ་རྟག་པ་འཛིན་པའི་རྟོག་པའི་
དངོས་ཡུལ་ཡིན་པར་ཐལ། སྐད་ཅིག་མ་དེ་མི་རྟག་པ་འཛིན་པའི་རྟོག་པའི་
དངོས་ཡུལ་ཡིན་པའི་ཕྱིར་ཏེ། མི་རྟག་པ་འཛིན་པའི་རྟོག་པས་དེ་དངོས་སུ་
རྟོགས་པའི་ཕྱིར་ཏེ། དེས་དེ་སྐད་ཅིག་གི་འཇིག་པ་དངོས་སུ་རྟོགས་པའི་ཕྱིར།
ཁ་ཅིག་ན་རེ། དགག་པ་ཡང་ཡིན་རང་བརྗོད་པའི་སྒྲས་རང་གི་དགག་བྱ་
བཀག་ཤུལ་དུ་རང་གི་འཕང་བྱར་གྱུར་པའི་ཆོས་གཞན་སྒྲུབ་པ་འཕེན་པ་
ཡང་ཡིན་པའི་གཞི་མཐུན་པ་དེ་མ་ཡིན་དགག་གི་མཚན་ཉིད་ཟེར་ན། དེ་ལ་
སྐྱོན་འཕེན་པ་ཁ་ཅིག་ན་རེ། དེ་འདྲའི་གཞི་མཐུན་པས་སྟོང་པའི་བུམ་པ་དེ་
འདྲའི་གཞི་མཐུན་ཡིན་པར་ཐལ། དེ་མ་ཡིན་དགག་ཡིན་པའི་ཕྱིར། འདོད་མི་
ནུས་( ༡༨༣བ) ཏེ། དེ་དེ་འདྲའི་གཞི་མཐུན་པས་སྟོང་པའི་བུམ་པ་ཡིན་པའི་
ཕྱིར། མ་གྲུབ་ན། དེ་ཁོ་ཁོ་རང་དུ་ཐལ། ཁོ་ཡོད་པའི་ཕྱིར་ན་མ་ཁྱབ་སྟེ། འོ་ན།
མ་སྟོང་པའི་བུམ་པ་ཁོ་ཁོ་རང་དུ་ཐལ། ཁོ་ཡོད་པའི་ཕྱིར།མ་ཡིན་དགག་གིས་
འདོད་མི་ནུས་ཏེ། དེ་མ་ཡིན་དགག་ཡིན་པའི་ཕྱིར། གཞན་ཡང་ཁོ་ན་རེ། སྒྲུབ་
པས་སྟོང་པའི་བུམ་པ་མ་ཡིན་དགག་ཡིན་པར་ཐལ། རྟག་དངོས་ཀྱིས་སྟོང་
པའི་བུམ་པ་མ་ཡིན་དགག་ཡིན་པའི་ཕྱིར། འདོད་ན། དེ་ཆོས་ཅན། མཚན་

ཉིད་གོང་གི་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། རང་
བརྗོད་པའི་སྒྲས་རང་གི་དགག་བྱ་སྒྲུབ་པ་བཀག་ཤུལ་དུ་རང་གི་འཕང་བྱར་
གྱུར་པའི་ཆོས་གཞན་སྒྲུབ་པ་འཕེན་པར་ཐལ། རང་བརྗོད་པའི་སྒྲས་རང གི་
དགག་བྱ་སྒྲུབ་པ་ཡང་བཀག །རང་བརྗོད་པའི་སྒྲས་རང་གི་འཕང་བྱར་གྱུར་
པའི་སྒྲུབ་པ་ཡང་འཕེན་པའི་ཕྱིར། དང་པོ་གྲུབ་སྟེ། སྒྲུབ་པ་དེ་སྒྲུབ་པས་སྟོང་
པའི་བུམ་པའི་དགག་བྱ་གང་ཞིག །སྒྲུབ་པས་སྟོང་པའི་བུམ་པ་ཞེས་པའི་ངག་
གིས་སྒྲུབ་པས་སྟོང་པའི་བུམ་པའི་དགག་བྱ་བཀག་པའི་ཕྱིར། དང་པོ་གྲུབ་སྟེ།
རི་དེ་རི་མེད་པའི་ཐང་གི་དགག་བྱ་ཡིན་པའི་ཕྱིར་ན་མ་ཁྱབ། རྩ་བར་འདོད་
ན དེ་ཆོས་ཅན། རང་བརྗོད་པའི་སྒྲས་རང་གི་དགག་བྱ་སྒྲུབ་པ་བཀག་པར་
ཐལ་ལོ། འདོད་མི་ནུས་ཏེ། རང་བརྗོད་པའི་སྒྲས་རང་གི་འཕང་བྱར་གྱུར་
པའི་སྒྲུབ་པ་འཕངས་པའི་ཕྱིར། ཁ་ཅིག་ན་རེ། དགག་པ་གང་ཞིག །རང་
བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་འཕང་བྱར་གྱུར་
པའི་ཆོས་གཞན་འཕེན་པ་དེ། མ་ཡིན་དགག་གི་མཚན་ཉིད་ཟེར་ན། དེ་ལ་
སྐྱོན་འཕེན་པ་ཁ་ཅིག །རྟག་( ༡༨༤ན) དངོས་ཀྱིས་སྟོང་པའི་བུམ་པ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རྟག་དངོས་ཀྱིས་སྟོང་
པའི་བུམ་པ་ཞེས་པའི་ངག་དེས་དགག་བྱ་རྟག་དངོས་དགག་ཤུལ་དུ། རྟག་པ་
དངོས་པོ་ལས་གཞན་པའི་མི་རྟག་པའི་དངོས་པོར་འཕེན་པར་ཐལ། རྟག་
དངོས་ཀྱིས་སྟོང་པའི་བུམ་པ་དེ་རང་བརྗོད་པའི་སྒྲས་ཞེས་སོགས་དེ་ཡིན་
པའི་ཕྱིར་ན་མ་ཁྱབ། འདོད་ན། དེས་མི་རྟག་པ་དངོས་པོར་འཕེན་པར་ཐལ་
ལོ། །འདོད་ན། དེས་མི་རྟག་པ་འཕེན་པར་ཐལ་ལོ་ཟེར་ན་ཁོ་རང་ལ། རྟག་
དངོས་ཀྱིས་སྟོང་པའི་བུམ་པ་དེ་རང་བརྗོད་པའི་སྒྲས་ཞེས་སོགས་དེར་ཐལ།
དེ་འདྲའི་བུམ་པ་ཞེས་པའི་ངག་དེས་རྟག་དངོས་ཀྱིས་སྟོང་པའི་བུམ་པའི་
དགག་བྱ་བཀག་ཤུལ་དུ་བུམ་པ་འཕེན་པའི་ཕྱིར། ཁ་ཅིག་ན་རེ། དགག་པ་

གང་ཞིག ། །རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་
འཕང་བྱར་གྱུར་པའི་ཆོས་གཞན་སྒྲུབ་པ་ཤུགས་ལ་འཕེན་པ་དེ་མ་ཡིན་
དགག་གི་མཚན་ཉིད་ཟེར་ན། རི་མེད་པའི་ཐང་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། འདོད་མི་ནུས་ཏེ། རི་མེད་པའི་ཐང་ཞེས་པའི་ངག་
དེས་དགག་བྱ་རི་བཀག་ཤུལ་དུ་ཐང་དངོས་སུ་འཕེན་པའི་ཕྱིར། ཁ་ཅིག །
དགག་པ་གང་ཞིག ། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་
རང་གི་འཕང་བྱར་གྱུར་པའི་ཆོས་གཞན་སྒྲུབ་པ་ཤུགས་ལ་འཕེན་པ་དེ་མ་
ཡིན་དགག་གི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། མ་ཡིན་
དགག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན།
(༡༨༤བ)མ་ཡིན་དགག་མ་ཡིན་དགག་ཡིན་པར་ཐལ། དགག་པ་དགག་པ་
ཡིན་པའི་ཕྱིར་ཏེ། མེད་དགག་ཁོ་ཁོ་རང་ཡིན་པའི་ཕྱིར། རྩ་བར་འདོད་ན། མ་
ཡིན་དགག་ཅེས་པའི་ངག་གི་འཕང་བྱར་གྱུར་པའི་སྒྲུབ་པ་ཡོད་པར་ཐལ།
འདོད་པའི་ཕྱིར། འདོད་ན། མ་ཡིན་དགག་སྒྲུབ་པ་ཡིན་པར་ཐལ་ལོ་ཟེར་ན་
མ་ཁྱབ་སྟེ། ཁོ་རང་ལ། རྟག་དངོས་ཀྱིས་སྟོང་པའི་མ་ཡིན་དགག་སྒྲུབ་པ་ཡིན་
པར་ཐལ། རྟག་དངོས་ཀྱིས་སྟོང་པའི་མ་ཡིན་དགག་ཅེས་པའི་ངག་གི་འཕང་
བྱར་གྱུར་པའི་སྒྲུབ་པ་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་མ་ཡིན་
དགག་ཡིན་པའི་ཕྱིར་ཏེ། དེས་སྟོང་པའི་དོན་རང་མཚན་གྱི་གཞན་སེལ་དེ་
ཡང་མ་ཡིན་དགག་ཡིན། དེས་སྟོང་པའི་བློའི་གཞན་སེལ་དེ་ཡང་མ་ཡིན་
དགག་ཡིན་པའི་ཕྱིར། རང་རེས་གོང་དུ་དགག་པ་དགག་པར་ཁས་བླངས་པ་
ལ། ཁ་ཅིག་ན་རེ། དགག་པ་ཆོས་ཅན། རང་བརྗོད་པའི་སྒྲས་རང་གི་དགག་བྱ་
དངོས་སུ་བཅད་པའི་ཚུལ་གྱིས་རྟོགས་པར་བྱ་བ་ཡིན་པར་ཐལ། དགག་པ་
ཡིན་པའི་ཕྱིར། འདོད་ན། དགག་པ་ཞེས་པའི་ངག་དེས་དགག་པ་མ་ཡིན་པ་
དངོས་སུ་བཅད་པར་ཐལ། འདོད་པ་གང་ཞིག །དེས་སྒྲུབ་པ་དངོས་སུ་མ་

བཅད་པའི་ཕྱིར། འདོད་ན། དེས་དགག་པ་མ་ཡིན་པའི་ཆོས་གཅིག་དངོས སུ་
བཅད་པར་ཐལ་ལོ། །འདོད་ན། དེས་སྒྲུབ་པ་དངོས་སུ་བཅད་པར་ཇལ།
འདོད་པ་གང་ཞིག །དགག་པ་མ་ཡིན་པའི་ཆོས་ཡིན་ན། སྒྲུབ་པ་ཡིན་དགོས་
པའི་ཕྱིར་ཟེར་ན་མ་ཁྱབ་སྟེ། འོ་ན། མེད་དགག་ཆོས་ཅན། རང་བརྗོད་པའི་
སྒྲས་ཞེས་སོགས་དེར་ཐལ། དགག་པ་ཡིན་པའི་ཕྱིར། འདོད་ན། མེད་དག་
ཅེས་པའི་ངག་གི་( ༡༨༥ན) མེད་དགག་མ་ཡིན་པ་དངོས་སུ་བཅད་པར་ཐལ་
ལོ། །འདོད་ན། དེས་མེད་དགག་མ་ཡིན་པའི་ཆོས་གཅིག་དངོས་སུ་བཅད་པར་
ཐལ་ལོ། །འདོད་ན། དེས་མ་ཡིན་དགག་དང་སྒྲུབ་པ་གང་རུང་གཅིག་དངོས་
སུ་བཅད་པར་ཐལ། འདོད་པ་གང་ཞིག །མེད་དགག་མ་ཡིན་པའི་ཆོས་ཡིན་ན་
མ་ཡིན་དགག་དང་སྒྲུབ་པ་གང་རུང་ཡིན་དགོས་པའི་ཕྱིར། ཁ་ཅིག་ན་རེ། མ་
ཡིན་དགག་ལ་དབྱེ་ན། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་
རང་གི་འཕང་བྱར་གྱུར་པའི་ཆོས་གཞན་སྒྲུབ་པ་དངོས་སུ་འཕེན་པའི་མ་
ཡིན་དགག །ཤུགས་ལ་འཕེན་པའི་མ་ཡིན་དགག །དངོས་ཤུགས་གཉིས་ཀ་ལ་
འཕེན་པའི་དེ། སྐབས་སྟོབས་ཀྱི་དེ་དང་བཞིར་ཡོད་པ་ལས། དང་པོ་ནི། རི་
མེད་པའི་ཐང་ལྟ་བུ་ལ་བྱེད། གཉིས་པ་ནི། ལྷས་སྦྱིན་ཚོན་པོ་ཉིན་པར་ཟས་མི་
ཟ་བ་ལྟ་བུ་ལ་བྱེད། གསུམ་པ་ནི། ལྷས་སྦྱིན་ཚོན་པོ་ཉིན་པར་ཟས་མི་ཟ་བ་
རིད་པ་མ་ཡིན་པ་ལྟ་བུ་ལ་བྱེད། བཞི་པ་ནི། རྒྱལ་བུ་དོན་གྲུབ་རྒྱལ་རིགས་དང་
བྲམ་ཟེའི་རིགས་གང་རུང་དུ་ངེས་ཤིང་ཁྱད་པར་མ་ངེས་པའི་སྐབས་སུ། བྲམ་
ཟེའི་རིགས་མ་ཡིན་པ་ལྟ་བུ་ལ་བྱེད་དོ་ཟེར་ན། རེ་ཞིག་ལ་ལྷས་སྦྱིན་ཚོན་པོ་
ཉིན་པར་ཟས་མི་ཟ་བ་ཞེས་པའི་ངག་དེས། ལྷས་སྦྱིན་ཚོན་པོ་མཚན་མོར་ཟས་
ཟ་བ་འཕངས་པར་ཐལ། གཉིས་པ་འཐད་པའི་ཕྱིར། འདོད་ན། དེ་ངག་དོན་
མཐུན་དུ་ཐལ། འའདོད་པ་གང་ཞིག །ལྷས་སྦྱིན་ཚོན་པོ་ཉིན་པར་ཟས་མི་ཟ་བ་
ཡོད་པའི་ཕྱིར། འདོད་ན། ལྷས་སྦྱིན་ཚོན་པོས་ཉིན་( ༡༨༥བ)པར་ཟས་མི་ཟ་

བར་ཐལ་ལོ། །འདོད་མི་ནུས་ཏེ། དེས་ཉིན་པར་ཟས་ཟ་བའི་ཕྱིར་ཏེ། ཉིན་
པར་ཟས་ཟ་བའི་ལྷས་སྦྱིན་མཚོན་པོ་དེས་ཉིན་པར་ཟས་ཟ་བའི་ཕྱིར་ཏེ།ཉིན་
པར་ཆང་འཐུང་བའི་བྲམ་ཟེ་དེས་ཉིན་པར་ཆང་འཐུང་བའི་ཕྱིར།གཞན་
ཡང་། ལྷས་སྦྱིན་ཚོན་པོ་གང་ཞིག །ཉིན་པར་ཟས་མི་ཟ་ན། མཚན་མོར་ཟས་
ཟ་བས་ཁྱབ་པར་ཐལ། ་ཉིན་པར་ཟས་མི་ཟ་བ་ཞེས་པའི་ངག་དེས། དེ་
མཚན་མོ་ཟས་ཟ་བ་འཕངས་པའི་ཕྱིར། འདོད་ན། མཚན་མོ་གཉིད་འཐུག་པོ་
ལོག་པའི་ལྷས་སྦྱིན་ཚོན་པོ་ཆོས་ཅན། དེར་ཐལ། དེའི་ཕྱིར། འདོད་ན། མཚན་
མོ་ཟས་ཟ་བཞིན་པ་ཡིན་པར་ཐལ་ལོ། །འདོད་མི་ནུས་ཏེ། མཚན་མོ་གཉིད་
འཐུག་པོ་ལོག་བཞིན་པའི་གང་ཟག་ཡིན་པའི་ཕྱིར། གཞན་ཡང་། ལྷས་སྦྱིན་
ཚོན་པོ་ཉིན་པར་ཟས་ཟ་བ་མ་ཡིན་པ་དེ། མ་ཡིན་དགག་ཏུ་ཐལ། དེས་དེ་ལྟར་
མི་ཟ་བ་དེ་དེ་ཡིན་པའི་ཕྱིར། འདོད་མི་ནུས་ཏེ། དེ་མེད་དགག་ཡིན་པའི་ཕྱིར།
མ་གྲུབ་ན། དེ་ཉིན་པར་ཟས་ཟ་བ་ཆོས་ཅན། ཁྱོད་མ་ཡིན་པ་མེད་དགག་ཏུ་
ཐལ། ཁྱོད་དངོས་པོ་ཡིན་པའི་ཕྱིར། མཚན་གཞི་གསུམ་པ་མི་འཐད་པར་ཐལ།
རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་ཆོས་ཅན་སྒྲུབ་པ་
དངོས་སུ་འཕེན་པའི་མ་ཡིན་དགག་དང་། དེ་ཤུགས་ལ་འཕེན་པའི་མ་ཡིན་
དགག་གཉིས་འགལ་ཏེ། རང་གི་འཕང་བྱར་གྱུར་པའི་སྒྲུབ་པ་དངོས་སུ་
འཕེན་པའི་ངག་དང་། དེ་ཤུགས་ལ་འཕེན་པའི་ངག་གཉིས་འགལ་བའི་ཕྱིར་
ཏེ། རང་གི་བརྗོད་བྱ་དངོས་སུ་བརྗོད་པའི་ངག་དང༌། ཤུགས་ལ་བརྗོད་པའི་
ངག་གཉིས་འགལ་བའི་ཕྱིར། གཞན་ཡང་། རྒྱལ་བུ་དོན་( ༡༨༦ན)གྲུབ་བྲམ་
ཟེའི་རིགས་མ་ཡིན་པ་དེ་མ་ཡིན་དགག་ཏུ་ཐལ། མཚན་གཞི་བཞི་པ་འཐད་
པའི་ཕྱིར། འདོད་ན། བྲམ་ཟེའི་རིགས་མ་ཡིན་པ་མ་ཡིན་དགག་ཏུ་ཐལ་ལོ། །
འདོད་མི་ནུས་ཏེ། དེ་མེད་དགག་ཡིན་པའི་ཕྱིར། མ་གྲུབ་ན། བྲམ་ཟེའི་རིགས་
ཆོས་ཅན། ཁྱོད་མ་ཡིན་པ་མེད་དགག་ཏུ་ཐལ། ཁྱོད་དངོས་པོ་ཡིན་པའི་ཕྱིར།

བྱས་པ་ལ་ཁོ་ན་རེ། མཚན་གཞི་གཉིས་པ་འཐད་པར་ཐལ། དྲང་ངེས་རྣམ་
འབྱེད་ལས། དེ་ལ་དོན་གྱི་བསྟན་པ་ནི། མཆོད་སྦྱིན་ཚོན་པོ་ཉིན་པར་ཟས་མི་
ཟ་ཞེས་པ་ལྟ་བུའོ། །ཞེས་གསུངས་པའི་ཕྱིར་ན་མ་ཁྱབ་སྟེ། ལྷས་སྦྱིན་ཚོན་པོ་
ཡང་ཡིན་ཉིན་པར་ཟས་མི་ཟ་བར་ཡང་ཡིན་པའི་གཞི་མཐུན་དེ་གཉིས་པའི་
མཚན་གཞི་ཡིན་པ་དེའི་དོན་ཡིན་པའི་ཕྱིར། གཞན་ཡང་ཁོ་ན་རེ། སྤྱན་རས་
གཟིགས་བརྟུལ་ཞུགས་ཀྱིས་དེ་ལྡན་ཞེས་པ་དང༌། དྲང་ངེས་རྣམ་འབྱེད་ལས།
དེ་ལྡན་ནི་དངོས་ཤུགས་ལ་ཆོས་ཅན་འཕངས་པ་དེ་གཉིས་ཀར་ཡོད་པའི་
ཚིག་སྟེ། མཆོད་སྦྱིན་ཚོན་པོ་ཉིན་པར་ཟས་མི་ཟ་བ་རིད་པ་མ་ཡིན་པ་ཡོད་
ཅེས་པ་ལྟ་བུའོ། །ཞེས་གསུངས་པ་མི་འཐད་པར་ཐལ། རང་བརྗོད་པའི་སྒྲས་
རང་གི་དགག་བྱ་བཀག་ཤུལ་དུ་རང་གི་འཕང་བྱར་གྱུར་པའི་ཆོས་གཞན་
སྒྲུབ་པ་དངོས་ཤུགས་གཉིས་ཀ་ལ་འཕེན་པའི་མ་ཡིན་དགག་མེད་པའི་ཕྱིར་
ན་མ་ཁྱབ་སྟེ། ཉིན་པར་ཟས་མི་ཟ་བ་ཡང་ཡིན། ལྷས་སྦྱིན་ཚོན་པོ་ཡང་ཡིན་
པའི་གཞི་མཐུན་པ་ཞེས་པའི་ངག་འདིས་དགག་བྱ་ལྷས་སྦྱིན་ཚོན་པོ་ཉིན་
པར་ཟས་ཟ་བ་བཀག་ནས་ལྷས་སྦྱིན་( ༡༨༦་) ཚོན་པོ་དངོས་སུ་འཕངས། དེ་
བཀག་ནས་ལྷས་སྦྱིན་ཚོན་པོ་མཚན་མོར་ཟས་ཟ་བ་ཤུགས་ལ་འཕངས་པ་དེ་
དེའི་དོན་ཡིན་པའི་ཕྱིར། ཁ་ཅིག་ན་རེ། མ་ཡིན་དགག་དེ་ལ་བློའི་གཞན་སེ
དང་། དོན་རང་མཚན་གྱི་གཞན་སེལ་གཉིས་སུ་ཡོད་པ་ལས་མ་ཡིན་དགག་གི་
གཞན་སེལ་གང་ཞིག །དོན་སྤྱི་ཡིན་པ་དང་པོའི་མཚན་ཉིད་ཟེར་ན། ཤེས་བྱ་
མ་ཡིན་པ་ལས་ལོག་པ་ཆོས་ཅན། དོན་སྤྱི་ཡིན་པར་ཐལ། བློའི་གཞན་སེལ་
ཡིན་པའི་ཕྱིར། དེའི་གཞན་སེལ་གང་ཞིག །དེའི་གཞན་སེལ་གཞན་རེ་རེ་ནས་
མ་ཡིན་པའི་ཕྱིར། དང་པོ་དེར་ཐལ། བུམ་པ་མ་ཡིན་པ་ལས་ལོག་པ་བུམ་པའི་
གཞན་སེལ་ཡིན་པའི་ཕྱིར། རྩ་བར་འདོད་ན། དེ་ཤེས་བྱའི་དོན་སྤྱི་ཡིན་པར་
ཐལ་ལོ། །འདོད་ན། བུམ་པ་མ་ཡིན་པ་ལས་ལོག་པ་བུམ་པའི་དོན་སྤྱི་ཡིན་པར་

གཞན་སེལ་ལས་དངོས་སུ་རྣམ་པར་རྟོག་པའི་དོན་ཉེ་བར་བཟུང་ནས། སྤྱིའི་
བློ་ཡང་སླད་པས་ཡིན། །དེས་ན་སུན་དབྱུང་བ་ཡང་མེད། །ཅེས་གསུངས་པའི་
ཕྱིར། ཁ་ཅིག །རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དེ། བུམ་
པའི་བློའི་གཞན་སེལ་ཡིན་ཟེར་ན། དེ་མི་འཐད་པར་ཐལ། རྟོག་པ་ལ་དེར་
སྣང་བ་དངོས་པོ་ཡིན་པའི་ཕྱིར་ཏེ། ཚད་མ་ལ་དེར་སྣང་བ་དངོས་པོ་ཡིན་
པའི་ཕྱིར་ཏེ། ཚད་( ༡ ༨༩བ) མས་བུམ་པར་དམིགས་པ་དངོས་པོ་ཡིན་པའི་
ཕྱིར་ཏེ། བུམ་པར་ཚད་མས་དམིགས་པ་བུམ་པ་ཡིན་པའི་ཕྱིར། བྱས་པ་ལ་ཁོ་
ན་རེ། རྟོག་པ་འཁྲུལ་ཤེས་མ་ཡིན་པར་ཐལ། རྟོག་པ་ལ་སྣང་བ་སྣང་བ་ལྟར་
གྲུབ་པའི་ཕྱིར་ཏེ། དེ་ལ་བུམ་པར་སྣང་བ་བུམ་པ་ཡིན་པའི་ཕྱིར་ན་མ་ཁྱབ། འོ་
ན། བུམ་པའི་དོན་སྤྱོ་དེ་རྟོག་པ་ལ་བུམ་པར་སྣང་བར་ཐལ། རྟོག་པ་ལ་བུམ་
པར་སྣང་བ་བུམ་པ་མ་ཡིན་པའི་ཕྱིར། འདོད་མི་ནུས་ཏེ། རྟོག་པས་བུམ་པའི་
དོན་སྤྱི་བུམ་པ་མ་ཡིན་པར་དངོས་སུ་རྟོགས་པའི་ཕྱིར། ཁ་ཅིག་ན་རེ། བུམ་པ་
མ་ཡིན་པ་ལས་ལོག་པར་འཛིན་པའི་རྟོག་པ་ལ། བུམ་པ་མ་ཡིན་པ་ལས་ལོག་
པར་སྣང་བ་དེ་བུམ་པའི་བློའི་གཞན་སེལ་ཡིན་ཟེར་ན། དེ་ཆོས་ཅན། དེ་མ་
ཡིན་པར་ཐལ། བུམ་པ་མ་ཡིན་པ་ལས་ལོག་པའི་བློའི་གཞན་སེལ་ཡིན་པའི་
ཕྱིར། དེར་ཐལ། དེའི་གཞན་སེལ་གང་ཞིག །དེའི་བློའི་གཞན་སེལ་ཡོད་པའི་
ཕྱིར། བྱས་པ་ལ་ཁོ་ན་རེ། དེའི་དོན་རང་མཚན་གྱི་གཞན་སེལ་ཡིན་ན། བུམ་
པའི་དོན་རང་མཚན་གྱི་གཞན་སེལ་མ་ཡིན་དགོས་པར་ཐལ། དེའི་བློའི་
གཞན་སེལ་ལ་དེའི་ཕྱིར་ན་མ་ཁྱབ། འདོད་ན། བུམ་པ་མ་ཡིན་པ་ལས་ལོག་པ་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་རང་གི་
དོན་རང་མཚན་གྱི་གཞན་སེལ་ཡིན་པར་ཐལ། ཁྱོད་ཁྱོད་རང་གང་ཞིག །ཁྱོད་
དོན་རང་མཚན་གྱི་གཞན་སེལ་ཡིན་པའི་ཕྱིར། གཞན་ཡང་། བུམ་པ་མ་ཡིན་
པ་ལས་ལོག་པའི་མེད་དགག་གི་གཞན་སེལ་ཡིན་ན་བུམ་པའི་མེད་དགག་གི་

གཞན་སེལ་མ་ཡིན་དགོས་པར་( ༡༩བན) ཐལ། དེའི་བློའི་གཞན་སེལ་ལ་དེའི་
ཕྱིར་ན་མ་ཁྱབ། འདོད་ན། བུམ་པ་ཡང་ཡིན་བུམ་པ་མ་ཡིན་པ་ཡང་ཡིན་པའི་
གཞི་མཐུན་པས་སྟོང་པ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་
འདྲའི་གཞི་མཐུན་པ་འཛིན་པའི་རྟོག་པ་དེ་བུམ་པ་མ་ཡིན་པ་ལས་ལོག་པ་ལ་
སྒྲོ་འདོགས་པའི་སྒྲོ་འདོགས་ཡིན་པའི་ཕྱིར་ཏེ། དེ་འཇལ་བའི་ཚད་མ་དེ་དེ་
འདྲའི་གཞི་མཐུན་པ་འཛིན་པའི་སྒྲོ་འདོགས་ཆོད་པའི་ཚད་མ་ཡིན་པའི་ཕྱིར་
ཏེ། བུམ་པ་མ་ཡིན་པ་ལ་སྒྲོ་འདོགས་ཆོད་པའི་ཚད་མ་གང་ཞིག །དེ་འདྲའི་
གཞི་མཐུན་འཛིན་པའི་རྟོག་པ་དེ་བུམ་པ་ལ་སྒྲོ་འདོགས་ཡིན་པའི་ཕྱིར་ཟེར་
ན། ཁོ་རང་ལ། བུམ་པ་མ་ཡིན་པ་ལས་ལོག་པ་འཛིན་པའི་རྟོག་པ་ལ། བུམ་པ་
མ་ཡིན་པ་ལས་ལོག་པ་སྣང་བ་ཆོས་ཅན། བུམ་པའི་དོན་སྤྱི་ཡིན་པར་ཐ པ།
བུམ་པའི་བློའི་གཞན་སེལ་གང་ཞིག །དོན་སྤྱི་ཡིན་པའི་ཕྱིར། འདོད་ན། བུམ་
འཛིན་རྟོག་པ་ལ་བུམ་པའི་དོན་སྤྱིའི་རྣམ་པ་ཤར་བའི་ཚེ་ན་བུམ་འཛིན་རྟོག་
པ་ལ་དེ་དགག་པའི་རྣམ་པ་ཅན་དུ་འཆར་བར་ཐལ། འདོད་པའི་ཕྱིར། འདོད་
མི་ནུས་ཏེ། བུམ་འཛིན་རྟོག་པ་ལ་དེའི་རྣམ་པ་ཤར་བའི་ཚེ་ན། དེ་སྒྲུབ་པའི་
རྣམ་པ་ཅན་དུ་འཆར་བ་ཡིན་པའི་ཕྱིར། ཁ་ཅིག་ན་རེ། ཀ་བུམ་གཉིས་ཀྱི་དོན་
རང་མཚན་གྱི་གཞན་སེལ་མེད་ཟེར་ན། དེ་ཡོད་པར་ཐལ། དེ་ཡང་ཡིན་དེ་མ་
ཡིན་པ་ཡང་ཡིན་པའི་གཞི་མཐུན་པས་སྟོང་པའི་ཀ་བུམ་གཉིས་དེ་དེ་ཡིན་
པའི་ཕྱིར་ཏེ། དེ་འདྲའི་གཞི་མཐུན་པས་སྟོང་པ་དེ་ཀ་བུམ་གཉིས་ཀྱི་མེད་
( ༡ ༩༠ བ) དགག་གི་གཞན་སེལ་ཡིན་པའི་ཕྱིར། བྱས་པ་ལ་ཁོ་རེ། ཀ་བུམ་གཉིས་
ཀྱི་བློའི་གཞན་སེལ་ཡོད་པར་ཐལ། དེའི་དོན་རང་མཚན་གྱི་གཞན་སེལ་ཡོད་
པའི་ཕྱིར། འདོད་ན། རྟོག་པ་ལ་ཀ་བུམ་གཉིས་མ་ཡིན་པ་ལས་ལོག་པར་
བ་དེ་ཡིན་པར་ཐལ། འདོད་པ་གང་ཞིག །ཀ་བུམ་གཉིས་འཛིན་པའི་རྟོག་པ་
ལ་དེ་ལྟར་སྣང་བ་དེ་དེ་མ་ཡིན་པའི་ཕྱིར་ཟེར་ན་མ་ཁྱབ། འདོད་ན། རྟོག་པ་

ཆོས་གཞན་སྒྲུབ་པ་མེད་པ་ཡང་ཡིན་པའི་གཞི་མཐུན་པ་དེ། མེད་དགག གི་
མཚན་ཉིད་ཡིན། དབྱེ་ན། དགག་བྱ་ཤེས་བྱ་ལ་སྲིད་པའི་མེད་དགག་དང་། དེ་
མི་སྲིད་པའི་དེ་གཉིས། དང་པོ་ནི། བུམ་པ་མེད་པ་ལྟ་བུ་དང་། གཉིས་པ་ནི།
གང་ཟག་གི་བདག་མེད་ལྟ་བུ་ལ་བྱེད། ཡང་དེ་ལ་དབྱེ་ན། རང་བརྗོད་པའི་
སྒྲས་རང་གི་དགག་བྱ་ཚིག་ཟིན་ལ་བཅད་པའི་མེད་དགག་དང༌། དེ་ལྟར་མ་
བཅད་པའི་དེ་གཉིས། དང་པོ་ནི། གང་ཟག་གི་བདག་མེད་ལྟ་བུ་དང་། གཉིས་
པ་ནི། ཆོས་ཉིད་ལྟ་བུ་སྟེ། དྲང་ངེས་རྣམ་འབྱེད་ལས། ཆོས་ཉིད་ལྟ་བུ་སྟེ། འདི་
ལ་ཚིག་གིས་ཟིན་པར་དགག་བྱ་བཅད་པ་མེད་ཀྱང་དེའི་དོན་འཆར་བ་ན་
སྤྲོས་པ་བཅད་པའི་རྣམ་པ་ཅན་དུ་འཆར་བ་ཡོད། ཅེས་གསུངས་པའི་ཕྱིར།
དེས་ན་མེད་དགག་ཡིན་ན་རང་བརྗོད་པའི་སྒྲས་རང་གི་དགག་བྱ་དངོས་སུ་
བཅད་ཅིང་། རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་
འཕང་བྱར་གྱུར་པའི་ཆོས་གཞན་སྒྲུབ་པ་མི་འཕེན་པ་གཅིག་དགོས་ཏེ། རྟོག་
གེ་འབར་བ་ལས། མེད་པར་དགག་པའི་དངོས་པོའི་ངོ་བོ་ཙམ་ཞིག་འགོག་
པར་ཟད་ཀྱིས། དེ་དང་འདྲ་བ་དེ་མིན་པ་གཞན་གྱི་དངོས་(༡༩༣ན)པོར་སྒྲུབ་
པར་མི་བྱེད་པ་སྟེ། དཔེར་ན། བྲམ་ཟེ་ཆང་བཏུང་བར་མི་བྱའོ། །ཞེས་གསུངས་
པའི་ཕྱིར། མ་ཡིན་དགག་ལ་ཡང་མཚན་ཉིད་དང་དབྱེ་བ་གཉིས། དང་པོ་ནི།
དགག་པ་ཡང་ཡིན་རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་
རང་བརྗོད་པའི་སྒྲས་འཕང་བྱར་གྱུར་པའི་ཆོས་གཞན་སྒྲུབ་པ་མེད་པ་མ་
ཡིན་པ་དེ། མ་ཡིན་དགག་གི་མཚན་ཉིད། མ་ཡིན་དགག་ཡིན་ན། རང་བརྗོད་
པའི་སྒྲས་རང་གི་དགག་བྱ་དངོས་སུ་བཅད་ཅིང་། རང་བརྗོད་པའི་སྒྲས་རང་
གི་དགག་བྱ་བཀག་ཤུལ་དུ་རང་གི་འཕང་བྱར་གྱུར་པའི་ཆོས་གཞན་སྒྲུབ་ང་
འཕེན་པ་ཅིག་དགོས་ཏེ། རྟོག་གེ་འབར་བ་ལས། མ་ཡིན་པར་དགག་པ་ནི་
དངོས་པོའི་ངོ་བོ་ཉིད་དགག་པ་དེ་འདྲ་བ་དེ་ལས་གཞན་པའི་དངོས་པོའི་ངོ་

གཞི་གྲུབ་ན་རང་འཛིན་རྟོག་པ་ལ་རང་ཡུལ་དུ་གྱུར་པའི་དགག་པའི་རྣམ་པ་
ཤར་བས་ཁྱབ་བོ། །བཞི་པ་གྲངས་ངེས་ནི། གཞན་སེལ་དེ་ལ། མེད་དགག་གི་
གཞན་སེལ། བློའི་གཞན་སེལ། དོན་རང་མཚན་གྱི་གཞན་སེལ་གསུམ་དུ་
གྲངས་ངེས། དེ་ལ་མེད་དགག་དང་མ་ཡིན་དགག་གཉིས་སུ་གྲངས་ངེས་ཤིང་།
མ་ཡིན་དགག་དེ་ལ་རྟོག་པའི་སྒྲོ་བཏགས་པའི་དེ། དེས་སྒྲོ་མ་བཏགས་པའི་དེ་
གཉིས་སུ་ངེས་ལ། དང་པོ་དེ་ལ་བློའི་གཞན་སེལ་ཁོ་ནར་ངེས་ལ། གཉིས་པ་ལ།
དོན་རང་མཚན་གྱི་གཞན་སེལ་ཁོ་ནར་ངེས་པའི་ཕྱིར། གཏན་ལ་ཕབ་པའི་
དགོས་པ་བཤད་པ་ནི། སྤྱིར་དགག་སྒྲུབ་ཀྱི་རྣམ་གཞག་དང་། ཁྱད་པར་དགག་
པ་ལ་རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་འཕང་
བྱར་གྱུར་པའི་ཆོས་གཞན་སྒྲུབ་པ་འཕེན་མི་འཕེན་གྱི་རྣམ་གཞག་གསུངས་པ་
ལ་ཆོས་ཅན། དགོས་པ་ཡོད་དེ། ཕུང་པོ་གང་ཟག་གི་( ༡༩༥བ) བདག་མེད་དུ་
རྟོགས་པའི་ལྟ་བ་བསྒོམ་པའི་ཚེ་ཕུང་པོ་གང་ཟག་གི་བདག་གིས་སྟོང་པ་དེ་
དེའི་འཛིན་སྟངས་ཀྱི་ཡུལ་དུ་བྱས་ནས་སྒོམ་དགོས་ཤིང་ཕུང་པོ་དེའི་འཛིན་
སྟངས་ཀྱི་ཡུལ་དུ་བྱས་ནས་མི་སྒོམ་མོ་ཞེས་ཤེས་པར་བྱ་བའི་ཆེད་ཡིན་པའི་
ཕྱིར། དང་པོ་དེ་ལྟར་བསྒོམ་པ་ལ་དགོས་པ་ཡོད་དེ། གང་ཟག་གི་བདག་
འཛིན་སྤངས་པའི་ཐར་པ་དང་ཐམས་ཅད་མཁྱེན་པ་ཐོབ་པའི་ཆེད་ཡིན་པའི་
ཕྱིར། །
༈ རྩོད་པ་སྤང་བ་ལ། ཁ་ཅིག་ན་རེ། རྟག་པ་ཆོས་ཅན། དགག་པ་ཡིན་པར་
ཐལ། རང་འཛིན་རྟོག་པས་རང་གི་དགག་བྱ་དངོས་སུ་བཅད་པའི་ཚུལ་གྱིས་
རྟོགས་པར་བྱ་བ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྟག་པ་ཞེས་
པའི་སྒྲས་སྐད་ཅིག་མའི་ཁྱད་པར་དུ་བྱས་པའི་ཆོས་དངོས་སུ་བཅད་པའི་
ཕྱིར་ཏེ། དེས་སྐད་ཅིག་མ་མ་ཡིན་པས་ཁྱད་པར་བྱས་པའི་ཆོས་དངོས་སུ་
འཕངས་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་ཆོས་དང་སྐད་ཅིག་མ་མ་

ཡིན་པའི་གཞི་མཐུན་དངོས་སུ་འཕངས་པའི་ཕྱིར། འོ་ན། སྐད་ཅིག་མ་དེ་རྟག་
པའི་དགག་བྱར་ཐལ། རྟག་པ་ཞེས་པའི་ངག་གི་སྐད་ཅིག་མ་དངོས་སུ་བཅད་
པའི་ཕྱིར། རྟགས་ཁས། འདོད་ན། སྒྲའི་དོན་སྤྱི་སྐད་ཅིག་མ་ཡིན་པ་དེ། སྒྲའི་
དོན་སྤྱི་རྟག་པར་སྒྲུབ་པའི་རྟགས་ཡང་དག་གི་དགག་བྱར་ཐལ་ལོ། །འདོད་ན།
སྒྲའི་དོན་སྤྱི་སྐད་ཅིག་མ་མ་ཡིན་པ་དེ། སྒྲའི་དོན་སྤྱི་མི་རྟག་པ་མ་ཡིན་པར་
སྒྲུབ་པའི་བསྒྲུབ་བྱ་ཡིན་པར་ཐལ་ལོ། འདོད་མི་ནུས་ཏེ། སྒྲའི་དོན་སྤྱི་སྐད་
ཅིག་མ་མ་ཡིན་པར་ཚད་མས་ངེས་ནས། དེ་མི་རྟག་པ་མ་ཡིན་པར་ཚད་མས་
མ་ངེས་པའི་གང་ཟག་ཡོད་པའི་ཕྱིར་ཏེ། སྒྲ་སྐད་( ༡༩༦ན)ཅིག་མར་ཚད་མས་
ངེས་ནས་སྒྲ་མི་རྟག་པར་ཚད་མས་མ་ངེས་པའི་གང་ཟག་ཡོད་པའི་ཕྱིར། ཁ་
ཅིག །སྒྲ་རྟག་པ་མ་ཡིན་པ་ཆོས་ཅན། མ་ཡིན་དགག་ཏུ་ཐལ། དགག་པ་གང་
ཞིག །རང་བརྗོད་པའི་སྒྲས་རང་གི་དགག་བྱ་བཀག་ཤུལ་དུ་རང་གི་འཕང་
བྱར་གྱུར་པའི་ཆོས་གཞན་སྒྲུབ་པ་འཕེན་པ་ཡིན་པའི་ཕྱིར། ཕྱི་མ་དེར་ཐལ།
སྒྲ་རྟག་པ་མ་ཡིན་པ་ཞེས་པའི་ངག་དེས་སྒྲ་རྟག་པ་བཀག་ཤུལ་དུ་སྒྲ་མི་རྟག་
པ་འཕེན་པའི་ཕྱིར་ཏེ། དེས་སྒྲ་རྟག་པ་ཡང་བཀག ། སྒྲ་མི་རྟག་པ་ཡང་
འཕངས་པའི་ཕྱིར་ན་མ་ཁྱབ། འོ་ན། དེས་སྒྲ་རྟག་པ་བཀག་ཤུལ་དུ་སྒྲ་མི་རྟག་
པ་འཕངས་པ་མ་ཡིན་པར་ཐལ། དེས་སྒྲ་རྟག་པ་བཀག་པ་དང་མཉམ་དུ་སྒྲ་
མི་རྟག་པ་འཕངས་པའི་ཕྱིར་ཏེ། སྒྲ་མི་རྟག་རྟོགས་ཀྱི་རྗེས་དཔག་དེས་སྒྲ་རྟག་
པ་བཀག་པ་དང་མཉམ་དུ་དེས་སྒྲ་མི་རྟག་པར་རྟོགས་པའི་ཕྱིར་ཏེ། དེས་སྒྲ་
རྟག་པ་མ་ཡིན་པར་རྟོགས་པ་དང་མཉམ་དུ་སྒྲ་མི་རྟག་པར་རྟོགས་པའི་ཕྱིར།
ཁ་ཅིག་ན་རེ། སྒྲ་མི་རྟག་པ་ཆོས་ཅན། དགག་པ་ཡིན་པར་ཐལ། རང་བརྗོད་
པའི་སྒྲས་རང་གི་དགག་བྱ་དངོས་སུ་བཅད་པའི་ཚུལ་གྱིས་རྟོགས་པར་བྱ་བ་
ཡིན་པའི་ཕྱིར་ཏེ། སྒྲ་མི་རྟག་པ་ཞེས་པའི་ངག་དེས་སྒྲ་རྟག་པ་དངོས་སུ་
བཅད་པའི་ཕྱིར་ཏེ། སྒྲ་མི་རྟག་རྟོགས་ཀྱི་རྗེས་དཔག་དེས་སྒྲ་རྟག་པ་དངོས་སུ་

བཅད་པའི་ཕྱིར་ཏེ། དེས་སྒྲ་རྟག་པ་དངོས་སུ་བསལ་བའི་ཕྱིར་ན་མ་ཁྱབ།
གཞན་ཡང་། དེས་སྒྲ་རྟག་པ་དངོས་སུ་བཅད་པར་ཐལ། དེས་དེ་ལ་དངོས་སུ་
གནོད་པའི་ཕྱིར་ཏེ། དེས་སྒྲ་རྟག་པར་སྒྲོ་འདོགས་པའི་རྟོག་པའི་འཛིན ་
སྟངས་ཀྱི་ཡུལ་( ༡ ༩༦བ) ལ་དངོས་སུ་གནོད་པའི་ཕྱིར་ཏེ། དེས་དེ་འདྲའི ་
འཛིན་སྟངས་ལ་དངོས་སུ་གནོད་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་
དེ་འདྲའི་སྒྲོ་འདོགས་ལ་དངོས་སུ་གནོད་པའི་ཕྱིར་ན་ཁོ་རང་ལ། སྒྲ་རྟག་པ་
ལ་ཤུགས་ལ་གནོད་པའི་རྗེས་དཔག་དེས་སྒྲ་རྟག་པར་སྒྲོ་འདོགས་པའི་སྒྲོ་
འི་སྒྲོ་འདོགས་ཀྱི་ཡུལ་ལ་དངོས་སུ་གནོད་པར་ཐལ། དེས་དེ་འདྲའི་འཛིན་སྟངས་
ལ་དངོས་སུ་གནོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་དང་སྒྲོ་
འདོགས་དེ་གཉིས་དམིགས་པ་གཅིག་ལ་དམིགས་ནས་འཛིན་སྟངས་དངོས་
འགལ་དུ་ཞུགས་པའི་བློ་གང་ཞིག །དེ་འདྲའི་རྗེས་དཔག་དེ་འཛིན་སྟངས་
དོན་མཐུན་ལ་ཞུགས་པའི་བློ་ཡིན་པའི་ཕྱིར། ཁ་ཅིག་ན་རེ། བུམ་པའི་སྟེང་དུ་
བུམ་པ་མ་ཡིན་པ་མེད་པ་དེ་རང་བརྗོད་པའི་སྒྲས་རང་གི་དགག་བྱ་བཀག་
ཤུལ་དུ་རང་གི་འཕང་བྱར་གྱུར་པའི་བུམ་པ་འཕེན་པ་ཡིན་པར་ཐལ། བུམ་
པའི་སྟེང་དུ་བུམ་པ་མ་ཡིན་པ་མེད་ཅེས་པའི་ངག་དེས་བུམ་པའི་སྟེང་དུ་བུམ་
པ་འཕངས་པའི་ཕྱིར་ཏེ། དེས་བུམ་པའི་སྟེང་དུ་བུམ་པ་མ་ཡིན་པ་བཀག་པ་
གང་ཞིག །བུམ་པ་དང་བུམ་པ་མ་ཡིན་པ་དངོས་འགལ་ཡིན་པའི་ཕྱིར། དང་
པོ་གྲུབ་སྟེ། ཕུང་པོའི་སྟེང་དུ་གང་ཟག་གི་བདག་ཡོད་པ་མེད་ཅེས་པའི་ངག་
དེས། ཕུང་པོའི་སྟེང་དུ་གང་ཟག་གི་བདག་ཡོད་པ་བཀག་པའི་ཕྱིར་ན་མ་ཁྱབ་
སྟེ། ཁོ་རང་ལ། བུམ་པའི་དོན་སྤྱི་བདེན་པ་མ་ཡིན་ཞེས་པའི་ངག་དེས་བུམ་
པའི་དོན་སྤྱི་རྫུན་པར་འཕངས་པར་ཐལ། དེས་བུམ་པའི་དོན་སྤྱི་བདེན་པ་
ཡིན་པ་བཀག་པ་གང་ཞིག །བདེན་རྫུན་གཉིས་དངོས་འགལ་ཡིན་པའི་ཕྱིར།
འདོད་ན། བུམ་པའི་དོན་སྤྱི་བདེན་པ་མ་ཡིན་པ་དེ། རང་བརྗོད་པའི་སྒྲས་

ཡང་ཁོ་ན་རེ། གང་ཟག་གི་བདག་མེད་དང་། གང་ཟག་གི་བདག་ཚད་མས མ་
དམིགས་པ་གང་རུང་ཆོས་ཅན། རང་བརྗོད་པའི་སྒྲས་རང་གི་དགག་བྱ་
དངོས་སུ་བཅད་པའི་ཚུལ་གྱིས་རྟོགས་པར་བྱ་བ་ཡིན་པར་ཐལ། དགག པ་
ཡིན་པའི་ཕྱིར། རྟགས་གྲུབ་སྟེ། དེ་གང་རུང་ཞེས་པའི་ངག་དེས་དེ་གང་རུང་
ཅིག་འཕངས་པའི་ཕྱིར། རྩ་བར་འདོད་ན། དེ་གང་རུང་ཞེས་པའི་ངག་དེས་
གང་ཟག་གི་བདག་བཅད་པར་ཐལ། འདོད་པ་གང་ཞིག །གང་ཟག་གི་བདག་
དེ་དེའི་དགག་བྱ་ཡིན་པའི་ཕྱིར། འདོད་ན། དེ་གང་རུང་ཞེས་པའི་ངག་དེས་
གང་ཟག་གི་བདག་མེད་འཕངས་པར་ཐལ་ལོ། །འདོད་ན། དེ་གང་རུང་འཇལ་
བའི་ཚད་མས་གང་ཟག་གི་བདག་མེད་རྟོགས་པར་ཐལ་ལོ། །འདོད་ན། མི་
རྟག་པ་དང་སྐད་ཅིག་མ་གང་རུང་འཇལ་བའི་ཚད་མས་མི་རྟག་པ་རྟོགས་
པར་ཐལ་ལོ། །འདོད་ན། དེ་གང་རུང་འཇལ་བའི་ཚད་མ་ཡིན་ན་དེ་གཉིས་ཀ་
འཇལ་བའི་ཚད་མ་ཡིན་དགོས་པར་ཐལ། དེ་གང་རུང་འཇལ་བའི་ཚད་མས་
དེ་གཉིས་ཀ་རྟོགས་པའི་ཕྱིར་ན་མ་ཁྱབ་བམ་སྙམ། ཁ་ཅིག་ན་རེ། མེད་ངེས་
ཡིན་ན། ཁྱོད་མ་ཡིན་པ་མེད་དགག་ཡིན་པས་ཁྱབ་ཟེར་ན། ཤེས་བྱ་མ་ཡིན་པ་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ཤེས་བྱ་མ་ཡིན་པ་མ་ཡིན་
པ་ཞེས་པའི་ངག་དེས་ཤེས་བྱ་( ༡༩༨ན) འཕངས་པའི་ཕྱིར་ཏེ། ཤེས་བྱ་མ་ཡིན་
པ་ལས་ལོག་པ་ཞེས་པའི་ངག་གིས་ཤེས་བྱ་འཕངས་པའི་ཕྱིར་ཏེ། ཡང་དེ་ལ་
ཁ་ཅིག །སྒྲ་མི་རྟག་པ་མ་ཡིན་པར་སྒྲུབ་པ་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། མེད་པར་ཐལ། སྒྲ་མི་རྟག་པ་མ་ཡིན་པར་དམ་བཅས་
པའི་དམ་བཅའི་ཞེན་དོན་ཡིན་པའི་ཕྱིར་ཏེ། དེའི་ཞེན་དོན་ངོས་འཛིན ་
རིགས་པའི་ཕྱིར་ན་མ་ཁྱབ་སྟེ། སྒྲ་དང་མི་རྟག་པ་མ་ཡིན་པའི་ཚོགས་དོན་དེ་
དེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་མ་ཡིན་པ་མེད་དགག་
མ་ཡིན་པར་ཐལ། ཁྱོད་མ་ཡིན་པ་དངོས་པོ་ཡིན་པའི་ཕྱིར་རོ། །

ཐལ། དེའི་སྒྲ་དོན་ཡོད་པའི་ཕྱིར་ན་མ་ཁྱབ། འདོད་ན། སྤྱི་རྟག་དངོས་ཡོད་
པར་ཐལ་ལོ། ། །ཁ་ཅིག་ན་རེ། སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་གང་
ཞིག །སྒྲའི་སྟེང་དུ་འགོད་ཚུལ་དང་མཐུན་པར་མ་གྲུབ་པ་དེ་སྒྲ་མི་རྟག་པར་
སྒྲུབ་པའི་མ་གྲུབ་པའི་གཏན་ཚིགས་ཀྱི་མཚན་ཉིད་ཟེར་ན། སྒྲ་ཆོས་ཅན།
མཚན་ཉིད་དེར་ཐལ། ( ༡༩༩བ)མཚོན་བྱ་དེའི་ཕྱིར།
༈ རང་ལུགས་བཞག་པ་ལ་མ་གྲུབ་པའི་གཏན་ཚིགས་ལ་མཚན་ཉིད། དབྱེ་
བ། སྒྲ་བཤད་པ། གཏན་ལ་ཕབ་པའི་དགོས་པ་བཤད་པའོ། །དང་པོ་ནི། གཞི་
ལ་བཀར་ན་སྒྲ་མི་རྟག་པར་སྒྲུབ་པའི་རྟགས་སུ་བཀོད་པ་ཡང་ཡིན། སྒྲ་མི་
རྟག་པར་སྒྲུབ་པའི་ཕྱོགས་ཆོས་མ་ཡིན་པ་ཡང་ཡིན་པའི་གཞི་མཐུན་པ་དེ། དེ་
སྒྲུབ་ཀྱི་མ་གྲུབ་པའི་གཏན་ཚིགས་ཀྱི་མཚན་ཉིད། སྤྱིར་མ་གྲུབ་པའི་གཏན་
ཚིགས་ལ་དབྱེ་ན། ངོ་བོ་ལ་ལྟོས་ཏེ་མ་གྲུབ་པའི་དེ། བློ་ལ་ལྟོས་ཏེ་མ་གྲུབ་པའི་
དེ། རྒོལ་བ་ལ་ལྟོས་ཏེ་མ་གྲུབ་པའི་དེ་དང་གསུམ། དང་པོ་ལ། ངོ་བོ་མེད་ནས་
མ་གྲུབ་པའི་དེ་དང་། ཐ་དད་མེད་ནས་མ་གྲུབ་པའི་དེ་གཉིས། དང་པོ་ལ་
རྟགས་ཀྱི་ངོ་བོ་མེད་ནས་མ་གྲུབ་པའི་དེ། ཆོས་ཅན་གྱི་ངོ་བོ་མེད་ནས་མ་གྲུབ་
པའི་དེ། བསྒྲུབ་བྱའི་ཆོས་ཀྱི་ངོ་བོ་མེད་ནས་མ་གྲུབ་པའི་དེ། རྟགས་ཆོས་དོན་
གསུམ་ཀའི་ངོ་བོ་མེད་ནས་མ་གྲུབ་པའི་དེ། རྟགས་ཀྱི་ཕྱོགས་གཅིག་ཆོས་ཅན་
ལ་མེད་ནས་མ་གྲུབ་པའི་དེ། ཆོས་ཅན་གྱི་ཕྱོགས་གཅིག་རྟགས་ལ་མེད་ནས་མ་
གྲུབ་པའི་དེ་དང་དྲུག །དང་པོ་ནི། རི་བོང་གི་རྭ་དེ་སྒྲ་མི་རྟག་པར་སྒྲུབ་པའི་
རྟགས་ཀྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་ཏེ། དེ་དེ་སྒྲུབ་ཀྱི་
རྟགས་སུ་བཀོད་པ་གང་ཞིག །དེའི་རྟགས་ཀྱིས་དེ་སྒྲུབ་ཀྱི་རྟགས་སུ་བཀོད་པ་
མེད་པའི་ཕྱིར། གཉིས་པ་ནི། བྱས་པ་དེ་རྟག་དངོས་མི་རྟག་པར་སྒྲུབ་པའི་
ཆོས་ཅན་གྱི་ངོ་བོ་མེད་ནས་མ་གྲུབ་པའི་དེ་ཡིན་ཏེ། དེ་དེ་སྒྲུབ་ཀྱི་རྟགས་སུ་
བཀོད་པ་གང་ཞིག །རྟག་དངོས་མེད་པའི་ཕྱིར། གསུམ་པ་ནི། བྱས་པ་དེ་རི་

རྟག་པ་མ་ཡིན་པ་ཆོས་ཅན། སྒྲུབ་པ་ཡིན་པར་ཐལ། སྒྲ་རྟག་པ་མ་ཡིན་པར་
སྒྲུབ་པའི་དངོས་ཀྱི་དེ་ཡིན་པའི་ཕྱིར། ཁྱབ་པ་ཁས། ཁ་ཅིག་ན་རེ། དེ་སྒྲུབ་ཀྱེ་
དེ་གང་ཞིག །དེ་སྒྲུབ་ཀྱི་དངོས་ཀྱི་བསྒྲུབ་བྱ་ཡང་དག་ཡང་ཡིན། དགག་པ་
ཡང་ཡིན་པའི་གཞི་མཐུན་སྲིད་པ་དེ། དེ་སྒྲུབ་ཀྱི་དགག་རྟགས་ཡང་དག་གེ་
མཚན་ཉིད་ཟེར་ན། · ཤེས་བྱ་ཆོས་ཅན། རྟག་པ་མ་ཡིན་པ་ཡོད་པར་སྒྲུབ་པའི་
དགག་རྟགས་ཡང་དག་ཏུ་ཐལ། མཚན་ཉིད་དེའི་ཕྱིར། རྟག་པ་མ་ཡིན་པ་ཡོད་
པ་དེ་འདྲའི་གཞི་མཐུན་ཡིན་པའི་ཕྱིར།
༈ སྦྱོར་བ་ནི། སྒྲུབ་རྟགས་ཡང་དག་དེ་ལ། འབྲས་རྟགས་ཡང་དག་དང་
རང་བཞིན་གྱི་རྟགས་ཡང་དག་གཉིས་སུ་ཡོད་དེ། སྒྲུབ་རྟགས་ཡང་དག་གི་
རྟགས་ཆོས་ཀྱི་འབྲེལ་བ་དེ་ལ། འབྲས་རྟགས་ཡང་དག་གི་རྟགས་ཆོས་ཀྱི་
འབྲེལ་བ་དང་རང་བཞིན་གྱི་རྟགས་ཡང་དག་གི་རྟགས་ཆོས་ཀྱི་འབྲེལ་བ།
གཉིས་སུ་ཡོད་པའི་ཕྱིར།
༈ རང་ལུགས་ནི། དེ་སྒྲུབ་ཀྱི་ཚུལ་གསུམ་གང་ཞིག །རང་ཉིད་ཀྱི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། དགག་པ་
ཡང་ཡིན་པའི་གཞི་མཐུན་སྲིད་པ་དེ། རང་ཉིད་( ༢༠༣ན) དེ་སྒྲུབ་ཀྱི་དགག་
རྟགས་ཡང་དག་ཡིན་པའི་མཚན་ཉིད་ཡིན། དེ་གང་ཞིག །རང་ཉིད་ཀྱི་རྟགས་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན། སྒྲུབ་པ་ཡང་
ཡིན་པའི་གཞི་མཐུན་སྲིད་པ་དེ། རང་ཉིད་དེ་སྒྲུབ་ཀྱི་སྒྲུབ་རྟགས་ཡང་དག་
ཡིན་པའི་མཚན་ཉིད་ཡིན། མཚན་གཞི་ནི། བྱས་པ་སྒྲ་རྟག་པ་མ་ཡིན་པར་
སྒྲུབ་པའི་དགག་རྟགས་ཡང་དག་དང་། སྒྲ་མི་རྟག་པར་སྒྲུབ་པའི་སྒྲུབ་རྟགས་
ཡང་དག་གཉིས་ཀ་ཡིན།
༈ མཐོང་དང་མ་མཐོང་དངོས་པོ་ཡིས། །ཞེས་སོགས་ཀྱི་གཞུང་འདི་གང་
ལས་འཕྲོས་ན། ཡིད་ཆེས་ཚིག་ནི་མི་བསླུ་བའི། །ཞེས་སོགས་ཀྱི་རྐང་པ་གཉིས་

ཕྱིར། ཁ་ཅིག་ན་རེ། དེ་སྒྲུབ་ཀྱི་མཐུན་ཕྱོགས་ཡིན་ན། དེ་སྒྲུབ་ཀྱི་མཐུན་ཕྱོགས་
ལ་ཡོད་པས་ཁྱབ་ཟེར་ན། བྱས་པའི་བྲེ་བྲག་ཆོས་ཅན། སྒྲ་རྟག་པར་སྒྲུབ་པའི་
དེར་ཐལ། དེའི་ཕྱིར། རྟག་པ་ཡིན་པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་མི་
མཐུན་ཕྱོགས་ཁོ་ན་ལ་ཡོད་པའི་ཕྱིར་ཏེ། དེ་སྒྲ་མི་རྟག་པར་སྒྲུབ་པའི་མཐུན་
ཕྱོགས་ཁོ་ན་ལ་ཡོད་པའི་ཕྱིར། དེ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར།
ཁ་ཅིག་ན་རེ། དེ་སྒྲུབ་ཀྱི་མི་མཐུན་ཕྱོགས་ཡིན་ན། དེ་སྒྲུབ་ཀྱི་མི་མཐུན་ཕྱོགས་
ལ་ཡོད་པས་ཁྱབ་ཟེར་ན། བྱས་པའི་བྱེ་བྲག་ཆོས་ཅན། སྒྲ་མི་རྟག་པར་སྒྲུབ་
པའི་དེར་ཐལ། དེའི་ཕྱིར་ཏེ། མི་རྟག་པ་མ་ཡིན་པའི་ཕྱིར། འདོད་མི་ནུས་ཏེ།
དེ་(༢༠༥བ)སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པའི་ཕྱིར་ཏེ། དེ་སྒྲུབ་ཀྱི་མཐུན་
ཕྱོགས་ལ་ཡོད་པ་གང་ཞིག །ཁྱོད་དང་རྟག་པའི་གཞི་མཐུན་མེད་པའི་ཕྱིར། ཁ་
ཅིག་ན་རེ། སྒྲ་མི་རྟག་པར་སྒྲུབ་པའི་མཐུན་ཕྱོགས་ཡིན་ན། དེ་སྒྲུབ་ཀྱི་མཐུན་
ཕྱོགས་ལ་ཡོད་པས་ཁྱབ་ཟེར་ན། ཀ་བུམ་གཉིས་ཆོས་ཅན། དེར་ཐལ། དེའི་
ཕྱིར། འདོད་ན། ཁྱོད་དང་དེ་སྒྲུབ་ཀྱི་མཐུན་ཕྱོགས་ཀྱི་གཞི་མཐུན་ཡོད་པར་
ཐལ་ལོ། །བྱས་པ་ལ་ཁོ་ན་རེ། དེ་ཁྱབ་པར་ཐལ། མི་རྟག་པ་ཡིན་ན། མི་རྟག་པ་
ལ་ཡོད་པས་ཁྱབ་པའི་ཕྱིར་ན་མ་ཁྱབ། རྟགས་གྲུབ་སྟེ། ཤེས་བྱ་ཡིན། ཤེས་བྱ་
ཡོད་པས་ཁྱབ་པའི་ཕྱིར། དེ་ཡིན་ན་ཤེས་བྱ་ལ་སྲིད་པས་ཁྱབ་པའི་ཕྱིར་ཏེ། ཁོ་
རང་ལ། སྒྲ་མཚོན་བྱར་སྒྲུབ་པའི་མཐུན་ཕྱོགས་ཡིན་ན། དེ་སྒྲུབ་ཀྱི་མཐུན་
ཕྱོགས་ལ་ཡོད་པས་ཁྱབ་པར་ཐལ། སྒྲ་མི་རྟག་པ་ལ་དེའི་ཕྱིར། འདོད་ན།
མཚན་ཉིད་ཆོས་ཅན། དེར་ཐལ། དེའི་ཕྱིར། མཚོན་བྱ་ཡིན་པའི་ཕྱིར། རྩ་བར་
འདོད་ན། དེ་ཆོས་ཅན། མཚོན་བྱ་ལ་ཡོད་པར་ཐལ་ལོ། །འདོད་མི་ནུས་ཏེ།
མཚན་ཉིད་ཁོ་ན་ལ་ཡོད་པའི་ཕྱིར་ཏེ། རྫས་ཡོད་ཆོས་གསུམ་ཚང་བ་ཁོ་ན་ལ་
ཡོད་པའི་ཕྱིར་ཏེ། དེ་ཁོ་ནའི་མཚོན་བྱ་ཡིན་པའི་ཕྱིར། བྱས་པ་ལ་ཁོ་ན་རེ།
མཚོན་བྱ་ཡིན་ན། མཚོན་བྱ་ལ་ཡོད་དགོས་པར་ཐལ། མི་རྟག་པ་ལ་དེའི་ཕྱིར་

ན་མ་ཁྱབ། འདོད་ན། མཚན་ཉིད་ཆོས་ཅན། དེར་ཐལ། དེའི་ཕྱིར། ཁ་ཅིག །དེ་
སྒྲུབ་ཀྱི་འགལ་བ་མི་མཐུན་ཕྱོགས་ཡིན་ན། དེ་སྒྲུབ་ཀྱི་མི་མཐུན་ཕྱོགས་ཡིན་
པས་ཁྱབ་ཟེར་ན། ( ༢༠༦ན) མཚོན་བྱ་མ་ཡིན་པ་ཆོས་ཅན། སྒྲ་མཚོན་བྱར་སྒྲུབ་
པའི་དེར་ཐལ། དེའི་ཕྱིར་ཏེ། དེ་སྒྲུབ་ཀྱི་འགལ་བ་མི་མཐུན་ཕྱོགས་ཡོད་པ་
གང་ཞིག །བཏགས་ཡོད་ཆོས་གསུམ་ཚང་བ་དེ་དེ་མ་ཡིན་པའི་ཕྱིར། ཕྱི་མ་མ་
གྲུབ་ན། བཏགས་ཡོད་ཆོས་གསུམ་ཚང་བ་ཆོས་ཅན། མཚོན་བྱ་དངོས་འགལ་
ཡིན་པར་ཐལ། སྒྲ་མཚོན་བྱར་སྒྲུབ་པའི་འགལ་བ་མི་མཐུན་ཕྱོགས་ཡིན་པའི་
ཕྱིར། འདོད་ན། སྐད་ཅིག་མ་མ་ཡིན་པ་དེ་མི་རྟག་པ་དང་དངོས་འགལ་དུ་
ཐལ་ལོ། །འདོད་ན། སྒྲ་མི་རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པའི་
རྟགས་ཡང་དག་གི་དགག་བྱ་ཡིན་པར་ཐལ་ལོ། །འདོད་ན། སྒྲ་སྐད་ཅིག་མ་དེ་
དེ་སྒྲུབ་ཀྱི་རྟགས་ཡང་དག་གི་བསྒྲུབ་བྱ་ཡིན་པར་ཐལ་ལོ། །བྱས་པ་ལ་ཁོ་ན་རེ།
སྒྲ་མཚོན་བྱར་སྒྲུབ་པའི་འགལ་བ་མི་མཐུན་ཕྱོགས་ཡིན་ན། དེ་སྒྲུབ་ཀྱི་མི་
མཐུན་ཕྱོགས་ཡིན་དགོས་པར་ཐལ། སྒྲ་མི་རྟག་པར་སྒྲུབ་པའི་དེའི་ཕྱིར་ན་མ་
ཁྱབ། །
༈ རང་ལུགས་ལ་སྒྲ་མི་རྟག་པར་སྒྲུབ་པའི་སྒྲུབ་ཚུལ་དང་མཐུན་པར་མི་
རྟག་པས་མི་སྟོང་པ་དེ་སྒྲ་མི་རྟག་པར་སྒྲུབ་པའི་མཐུན་ཕྱོགས་ཀྱི་མཚན་ཉིད།
དེ་དང་མི་རྟག་པ་དོན་གཅིག །སྒྲ་མི་རྟག་པར་སྒྲུབ་པའི་སྒྲུབ་ཚུལ་དང་མཐུན་
པར་མི་རྟག་པས་སྟོང་པ་དེ་དེ་སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད། དེ་
དང་མི་རྟག་པ་མ་ཡིན་པ་དོན་གཅིག །དེ་ལ་དབྱེ་ན། དེ་སྒྲུབ་ཀྱི་མེད་པ་མི་
མཐུན་ཕྱོགས། འགལ་བ་མི་མཐུན་ཕྱོགས། གཞན་པ་མི་མཐུན་ཕྱོགས་གསུམ།
( ༢༠༦བ) དང་པོ་དེ་ཡིན་ན། མེད་ངེས་ཡིན་པས་ཁྱབ། མེད་ངེས་ཡིན་ན། དང་
པོ་དེ་ཡིན་པས་ཁྱབ། གཉིས་པ་ནི། རྟག་པ་ལྟ་བུ་སྟེ། རྟག་པ་མི་རྟག་པ་དང་
དངོས་འགལ་ཡིན་པའི་ཕྱིར། གསུམ་པ་ནི། གཞལ་བྱ་ལྟ་བུ་སྟེ་དེ་དེ་སྒྲུབ་ཀྱི་མི་

མཐུན་ཕྱོགས་གང་ཞིག །དེ་དེ་སྒྲུབ་ཀྱི་དང་པོ་གཉིས་པོ་གང་རུང་མ་ཡིན་པའི་
ཕྱིར། དེས་ན། སྒྲ་མི་རྟག་པར་སྒྲུབ་པའི་མཐུན་ཕྱོགས་དང་མི་མཐུན་ཕྱོགས་
དངོས་འགལ་ཡིན་ཏེ། མི་རྟག་པ་དང་། མི་རྟག་པ་མ་ཡིན་པ་གཉིས་དེ་ཡིན་
པའི་ཕྱིར། མཐུན་ཕྱོགས་དང་། མི་མཐུན་ཕྱོགས་དངོས་འགལ་མ་ཡིན་ཏེ།
གཞི་གྲུབ་ན་མཐུན་ཕྱོགས་ཡིན་དགོས་པའི་ཕྱིར། །
༈ རྩོད་པ་སྤང་བ་ལ། ཁ་ཅིག་ན་རེ། ཡོད་པ་མ་ཡིན་པ་ཆོས་ཅན།སྒྲ་ཡོད་
པར་སྒྲུབ་པའི་མེད་པ་མི་མཐུན་ཕྱོགས་ཡིན་པར་ཐལ། མེད་ངེས་ཡིན་པའི་
ཕྱིར། འདོད་མི་ནུས་ཏེ། དེ་སྒྲུབ་ཀྱི་འགལ་བ་མི་མཐུན་ཕྱོགས་ཡིན་པའི་ཕྱིར་
ཏེ། མི་རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པའི་འགལ་བ་མི་མཐུན་
ཕྱོགས་ཡིན་པའི་ཕྱིར་ན་མ་ཁྱབ། འོ་ན། ཡོད་པ་མ་ཡིན་པ་ཡོད་པ་དང་དངོས་
འགལ་ཡིན་པར་ཐལ། མི་རྟག་པ་མ་ཡིན་པ་མི་རྟག་པ་དང་དངོས་འགལ་ཡིན་
པའི་ཕྱིར། ཁྱབ་པ་ཁས། ( ༢༠༧ན) ཁ་ཅིག་ན་རེ། ཆོས་དང་སྐད་ཅིག་མ་མ་ཡིན་
པའི་གཞི་མཐུན་པ་དེ་སྒྲ་མི་རྟག་པར་སྒྲུབ་པའི་འགལ་བ་མི་མཐུན་ཕྱོགས་
ཡིན་པར་ཐལ། དེ་དེ་སྒྲུབ་ཀྱི་མི་མཐུན་ཕྱོགས་གང་ཞིག །དེ་སྒྲུབ་ཀྱི་གཞན་པ་
མི་མཐུན་ཕྱོགས་མ་ཡིན་པའི་ཕྱིར། ཕྱི་མ་མ་གྲུབ་བྱས་པ་ལ། འོ་ན། རྟག་པ་
ཡང་དེར་ཐལ་ལོ་ཟེར་ན་མ་ཁྱབ། རྩ་བར་འདོད་ན། དེ་ཆོས་ཅན། མི་རྟག་པ་
དང་དངོས་འགལ་དུ་ཐལ་ལོ། །འདོད་པའི་ཕྱིར། ཁ་ཅིག་ན་རེ། བུམ་པ་མི་
རྟག་པར་སྒྲུབ་པའི་མཐུན་ཕྱོགས་དང་མི་མཐུན་ཕྱོགས་དངོས་འགལ་ཡིན་
པར་ཐལ། སྒྲ་མི་རྟག་པ་ལ་དེའི་ཕྱིར། འདོད་ན། བུམ་པ་མི་རྟག་པར་སྒྲུབ་
པའི་རྟགས་ཡང་དག་གི་མཐུན་ཕྱོགས་དང༌། མི་མཐུན་ཕྱོགས་གཉིས་དངོས་
འགལ་ཡིན་པར་ཐལ། འདོད་པའི་ཕྱིར། འདོད་ན། གཞི་གྲུབ་ན། དེ་གང་རུང་
ཡིན་དགོས་པར་ཐལ་ལོ་ཟེར་ན་མ་ཁྱབ། འདོད་ན། བུམ་པས་དག་པའི་ས་
ཕྱོགས་ཆོས་ཅན། དེར་ཐལ། དེའི་ཕྱིར། རྟགས་སླའོ།། །།འདིས་ཀྱང་ཐུབ་པའི་

བསྟན་པ་རིན་པོ་ཆེ་སྒོ་ཐམས་ཅད་ནས་ཕྱོགས་ཐམས་ཅད་དུ་དར་ཞིང་རྒྱས་
ལ་ཡུན་རིང་དུ་གནས་པར་གྱུར་ཅིག། །།

༄༅། །རྒྱས་པའི་བསྟན་བཅོས་ཚད་མ་རྣམ་འགྲེལ་གྱི་ལེའུ་གཉིས་
པའི་མཐའ་དཔྱོད་མཁས་པའི་དབང་པོ་རྗེ་རྟ་ནག་པ་
དགེ་འདུན་བློ་བཟང་གི་གསུང་རྒྱུན་
དྲི་མ་མེད་པ་བཞུགས་སོ། །
༈ ཚད་མ་བསླུ་མེད་ཅན་ཤེས་པ། །དོན་བྱེད་ནུས་པར་གནས་པ་ནི། །མི་
བསླུ་ཞེས་པ་འདི་གང་ལས་འཕྲོས་ན། དེ་ཡང་ཐར་པ་དང་ཐམས་ཅད་མཁྱེན་
པ་དང་དེར་བགྲོད་པའི་ལམ་འབྲས་བུ་དང་བཅས་པ་ཚད་མ་གྲུབ་པའི་ལེའུ་
འདིས་འཆད་པར་བྱེད་པ་ཡིན་ལ། འདི་ལ་ལེའུའི་འཚམས་སྦྱར་བ་དང་།
ལེའུའི་གཞུང་བཤད་པ་གཉིས་ལས། དང་པོ་ནི། རང་དོན་རྗེས་དཔག་གི་
ལེའུའི་རྗེས་ཐོག་དེ་མ་ཐག་ཏུ། ཚད་མ་གྲུབ་པའི་ལེའུ་འཆད་པའི་རྒྱུ་མཚན་
གང་ཞེ་ན། དེ་ལྟར་འཆད་པའི་རྒྱུ་མཚན་ཡོད་དེ། དེ་ལྟར་འཆད་པ་སྐབས་སུ་
བབས་པ་ཡིན་པའི་ཕྱིར། དེ་ཡང་ཡིན་ཏེ། རང་དོན་རྗེས་དཔག་གི་ལེའུ་དེར་
ཚད་( ༢ན)མ་མདོའི་དོན་འཆད་བྱེད་ཀྱི་ཐབས་ཀྱི་གཙོ་བོ་རང་དོན་རྗེས་
དཔག་བསྟན་ནས། ། ཚད་མར་གྱུར་པ་འགྲོ་ལ་ཕན་བཞེད་པ། །སྟོན་པ་བདེ་
གཤེགས་སྐྱོབ་ལ་ཕྱག་འཚལ་ཏེ། །ཞེས་པ་འདིའི་དོན་རྟོགས་དཀའ་བས་དེ་ལ་
དགོངས་ནས། (འདིའི་དོན་ལུགས་འབྱུང་ལུགས་ལྡོག་གི་སྒོ་ནས་གཙོ་བོར་
བཤད་ཅིང་། ཚད་མར་སྒྲུབ་ཕྱིར་རང་གི་གཞུང་ཀུན་ལས། །བཏུས་ཏེ་སྣ་
ཚོགས་འཐོར་རྣམས་འདིར་གཅིག་བྱ། །ཞེས་པའི་དོན་རྟོགས་སླ་བ་ལ་
དགོངས་ནས། འདིའི་དོན་ཞར་བྱུང་གི་ཚུལ་གྱི་འཆད་པར་བྱེད་པ་ལ། ཚད་མ་
བསླུ་མེད་ཅན་ཤེས་པ། །ཞེས་པ་ནས། བསྟན་ཕྱིར་དེ་ཡང་གསལ་བར་བཤད །
ཅེས་པའི་བར་བྱུང་བ་ཡིན་ཏེ། དེ་སྐད་དུ་ཡང་ལྷ་དབང་བློས། སློབ་དཔོན་

གཉིས་ཕུན་སུམ་ཚོགས་པའི་ཆོས་སྐུ་ཐོབ་ཚུལ་ཤེས་པར་བྱ་བའི་ཆེད་ཡིན་
པའི་ཕྱིར། དེ་ལྟར་ཤེས་པར་བྱས་པ་ལ་ཆོས་ཅན། དགོས་པ་ཡོད་དེ། ཐར་
འདོད་རྣམས་ཀྱིས་རང་རེའི་སྟོན་པའི་རྗེས་སུ་འབྲངས་ནས། བསྟེན་བྱ་དགེ་
བའི་བཤེས་གཉེན་ཅིག་ལ་བརྟེན་ནས་སྟོན་པའི་ལུང་གི་བསྟན་པ་ལ་ཐོས་
བསམ་གྱིས་ཞུགས། རྒྱུ་བསམ་སྦྱོར་ཕུན་ཚོགས་ཉམས་སུ་བླངས་པ་ལ་བརྟེན་
ནས་འབྲས་བུ་དོན་གཉིས་ཕུན་སུམ་ཚོགས་པའི་ཆོས་སྐུ་ཐོབ་པར་བྱ་བའི་
ཆེད་ཡིན་པའི་ཕྱིར། འོ་ན་དེ་ལྟ་བུའི་ཐུབ་པ་སངས་རྒྱས་བཅོམ་ལྡན་འདས་ལ་
ཕྱག་འཚལ་ནས་ལས་སུ་བྱ་བ་ཅི་བྱེད་ཅེ་ན། ཀུན་བཏུས་རྩོམ་པའི་བྱ་བ་ལ་
འཇུག་གོ །ཞེས་འཆད་པར་བྱེད་པ་ལ། འདིར་གཅིག་བྱ། ཞེས་པ་འདི་བྱུང༌།
འོ་ན་ཚུལ་ཇི་ལྟར་དུ་རྩོམ་ཞེ་ན། དེ་ཡང་རང་གི་ལུང་གི་རབ་དབྱེ་ལ་སོགས་
པའི་ཚད་མའི་བསྟན་བཅོས་བརྒྱ་རྩ་བརྒྱད་ཀྱི་བརྗོད་བྱའི་དོན་ཕྱོགས་གཅིག་
ཏུ་བསྡུས་ནས། ། ཚད་མའི་མདོ་ཀུན་ལས་བཏུས་པ་འདི་རྩོམ་མོ་ཞེས་འཆད་
པར་བྱེད་པ་ལ། རང་གི་གཞུང་ཀུན་ལས། བཏུས་ཏེ་སྣ་ཚོགས་འཐོར་རྣམས་
ཞེས་པ་འདི་བྱུང༌། འོ་ན་དགོས་པ་གང་( ༤ན) གི་ཕྱིར་དུ་རྩོམ་ཞེ་ན། དེ་ཡང་
རང་རེའི་སྟོན་པ་དེ་སྟོན་པ་རྣམ་དག་དང་། དེའི་ལུང་རྟོགས་ཀྱི་བསྟན་པ་
རྣམས་བསྟན་པ་རྣམ་དག་དང༌། དེའི་ལུང་གི་བསྟན་པ་ལས་བཤད་པའི་ཚད་
མ་མངོན་རྗེས་གཉིས་པོ་དེ། འཇུག་བྱའི་ཚད་མ་རྣམ་དག་དང༌། རྒྱུ་བསམ་
སྦྱོར་ཕུན་ཚོགས་གཉིས་པོ་དེ་ཉམས་སུ་བླང་བྱའི་ལམ་རྣམ་དག་ཏུ་དངོས་
སྟོབས་ཀྱི་རིགས་པས་སྒྲུབ་པའི་ཕྱིར་དུ། རྩོམ་ཞེས་འཆད་པར་བྱེད་པ་ལ། ཚད་
མར་སྒྲུབ་ཕྱིར་ཞེས་པ་འདི་བྱུང༌། གསུམ་པ་ལུང་དོན་རིགས་པའི་སྒོ་ནས་
བསྒྲུབ་པ་ལ། ལུགས་འབྱུང་གི་སྒོ་ནས་བསྒྲུབ་པ་དང་། ལུགས་ལྡོག་གི་སྒོ་ནས་
བསྒྲུབ་པ་གཉིས། དང་པོ་ནི་ཐུབ་པ་སངས་རྒྱས་ཆོས་ཅན། ཚད་མའི་སྐྱེས་བུ་
མཐར་ཐུག་ཡིན་ཏེ། རང་རྒྱུ་བསམ་པ་ཕུན་ཚོགས་ཉམས་སུ་བླངས་པ་ལ་

པོ་ལ། ཁ་ཅིག་ན་རེ། སྒྲ་བྱུང་གི་ཚད་མ་ཆོས་ཅན། གསར་དུ་མི་བསླུ་བའི་རིག་
པ་ཡིན་པར་ཐལ། ཚད་མ་ཡིན་པའི་ཕྱིར། ཟེར་ན། ཁྱོད་ཀྱི་སྒྲ་བྱུང་གི་ཚད་མ་
དེ་གང་ལ་བྱེད། སྒྲ་མི་རྟག་ཅེས་པའི་ཚིག་གི་རྟགས་ལས། ཚུར་མཐོང་ལྷས་
སྦྱིན་ལས་སྐྱེས་པའི་སྒྲ་མི་རྟག་ཅེས་པའི་ཚིག་རང་སྨྲ་བ་པོའི་(༧ན)གང་ཟག ་
གི་རྒྱུད་ལ་ཀུན་སློང་གི་བསམ་པ་ཡོད་པར་རྟོགས་པའི་རྗེས་དཔག་འདི་ལ་
བྱེད་དམ། སྒྲ་རྟག་ཅེས་པའི་ངག་གི་རྟགས་ལས། མདུན་གྱི་གཞི་འདིར་སྒྲ་རྟག་
པ་ཡོད་པར་རྟོགས་པའི་རྗེས་དཔག་འདི་ལ་བྱེད། དང་པོ་ལྟར་ཡིན་ནོ་ཟེར་ན།
དེ་འདྲའི་རྗེས་དཔག་དེ་ཚད་མ་ཡིན་ཏེ། སྒྲ་མི་རྟག་ཅེས་པའི་ཚིག་དེ་ལྷས་
སྦྱིན་ལས་སྐྱེས་པའི་སྒྲ་མི་རྟག་ཅེས་པའི་ཚིག་རང་སྨྲ་བ་པོའི་གང་ཟག་གི་རྒྱུད་
ལ་ཀུན་སློང་གི་བསམ་པ་ཡོད་པར་སྒྲུབ་པའི་རྟགས་ཡང་དག་ཡིན་པའི་ཕྱིར།
ཞེས་འཆད་པར་བྱེད་པ་ལ། སྒྲ་ལས་བྱུང་བ་ཡང་། མངོན་པར་འདོད་པ་སྟོན་
ཕྱིར་རོ། །ཞེས་སོགས་བྱུང་གཉིས་པ་ལྟར་རོ། །ཟེར་ན། དེ་འདྲའི་རྗེས་དཔག་
ཚད་མ་མ་ཡིན་ཏེ། སྒྲ་རྟག་ཅེས་པའི་ངག་དེ་མདུན་གྱི་གཞི་འདིར་སྒྲ་རྟག་པ་
ཡོད་པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར། དེར་ཐལ། དེ་དེ་ལྟར་
སྒྲུབ་པའི་འབྲས་རྟགས་མ་ཡིན་པའི་ཕྱིར། དེར་ཐལ། སྒྲ་རྟག་ཞེས་པའི་ངག་དེ།
སྒྲ་རྟག་པ་རང་རྒྱུར་བྱས་པ་ལ་བརྟེན་ནས་བྱུང་བ་མ་ཡིན་པའི་ཕྱིར་ཞེས་
འཆད་པར་བྱེད་པ་ལ། དོན་གྱི་དེ་ཉིད་རྒྱུ་ཅན་མིན། ཞེས་པ་འདི་བྱུང་། ཁྱབ་
ཆེས་པའི་སྐྱོན་སྤོང་བ་ལ། ཁ་ཅིག་ན་རེ། སྔོན་འཛིན་དབང་མངོན་གྱིས་དྲངས་
ནས་སྐྱེས་པའི་སྔོན་པོ་དོན་མཐུན་ངེས་པའི་ངེས་ཤེས་ཆོས་ཅན། ཚད་མ་ཡིན་
པར་ཐལ། གསར་དུ་མི་བསླུ་བའི་རིག་པ་ཡིན་པའི་ཕྱིར། ཟེར་ན། དེ་ཆོས་ཅན།
གསར་དུ་མི་བསླུ་བའི་རིག་པ་ཡིན་པར་མི་( ༧བ) འཐད་དེ། རང་འདྲེན་བྱེད་
ཀྱི་ཚད་མ་སྔ་མས་རྟོགས་ཟིན་གྱི་བྱེད་པ་མ་ཉམས་པའི་དོན་ལ་བརྣན་ནས་

སྨོས་དགོས་པའི་ཕྱིར་ཞེས་འཆད་པར་བྱེད་པ་ལ། མ་ཤེས་དོན་གྱི་གསལ་བྱེད་
ཀྱང་། །ཞེས་པ་འདི་བྱུང༌། ཡང་རང་རེས་གསར་དུ་མི་བསླུ་བའི་རིག་པ་ཚད་
མའི་མཚན་ཉིད་དུ་བསྟན་པ་དེ་ལ་ཁོ་ན་རེ། སྔོན་འཛིན་དབང་མངོན་གྱིས་
དྲངས་ནས་སྐྱེས་པའི་སྔོན་པོ་དོན་མཐུན་དུ་ངེས་པའི་ངེས་ཤེས་ཆོས་ཅན།
སྔོན་པོ་ལ་ཚད་མར་ཐལ། སྔོན་པོའི་སྤྱི་རྟག་དངོས་ལ་གསར་དུ་མི་བསླུ་བའི་
རིག་པ་ཡིན་པའི་ཕྱིར། ཞེས་པའི་འདོད་པ་བརྗོད་པར་བྱེད་པ་ལ། རང་གི་ངོ་
་རྟོགས་འོག་ཏུ། ཞེས་སོགས་རྐང་པ་གཉིས་བྱུང༌། འོ་ན་དེ་ལྟ་བུའི་ངེས་ཤེས་
དེ། སྔོན་པོའི་སྤྱི་རྟག་དངོས་ལ་གསར་དུ་མི་བསླུ་བའི་རིག་པ་ཡིན་པའི་ཆ་
ནས་དེ་སྔོན་པོ་ལ་ཚད་མ་ཡིན་པར་འགྱུར་རམ་ཞེ་ན་མི་འགྱུར་ཏེ། དེ་སྔོན་
པོའི་སྤྱི་རྟག་དངོས་ལ་གསར་དུ་མི་བསླུ་བའི་རིག་པ་ཡང་མ་ཡིན། སྔོན་པོ་ལ་
ཚད་མ་ཡང་མ་ཡིན་པའི་( ༨བ) ཕྱིར། རྟགས་གཉིས་ཀ་གྲུབ་སྟེ། སྔོན་པོ་ལ་ཚད་
མ་ཡིན་ན། རང་མཚན་དུ་གྱུར་པའི་སྔོན་པོ་ལ་ཚད་མ་ཡིན་དགོས་པའི་ཕྱིར།
དེར་ཐལ། སྔོན་པོ་དོན་གཉེར་གྱི་སྐྱེས་བུ་དེས་སྔོན་པོ་ལ་དཔྱད་ནས་འཇུག་པ་
དེའི་ཚེ། རང་མཚན་དུ་གྱུར་པའི་སྔོན་པོ་ལ་དཔྱད་ནས་འཇུག་པ་ཡིན་གྱི།
སྔོན་པོའི་སྤྱི་རྟག་དངོས་ལ་དཔྱད་ནས་སྔོན་པོ་ལ་འཇུག་པ་མ་ཡིན་པ། སློབ་
དཔོན་ཕྱོགས་གླང་གིས་བཞེད་པའི་ཕྱིར། ཞེས་འཆད་པར་བྱེད་པ་ལ། རང་གི་
མཚན་ཉིད་མི་ཤེས་པ། །ཞེས་སོགས་རྐང་པ་གསུམ་བྱུང༌། ། དེས་ན་ཐུབ་པ་
སངས་རྒྱས་བཅོམ་ལྡན་འདས་དེ་ཚད་མ་དང་འདྲ་བ་ཡིན་ཏེ།ཚད་མས་རང་
གི་གཞལ་བྱ་གསར་དུ་རྟོགས་ཤིང་དེ་ལ་མི་བསླུ་བ་ཡིན་པ་ལྟར་དུ། ཐུབ་པ་
སངས་རྒྱས་བཅོམ་ལྡན་འདས་ཀྱིས་ཀྱང་། བདེན་བཞིའི་གནས་ལུགས་གསར་
དུ་རྟོགས་ཤིང་གདུལ་བྱ་ལ་བདེན་བཞིའི་གནས་ལུགས་ཕྱིན་ཅི་མ་ལོག་པར ་
བསྟན་པའི་སྒོ་ནས་གདུལ་བྱའི་གནས་སྐབས་དང་མཐར་ཐུག་གི་དོན་འགྲུབ་
པ་ལ་མི་བསླུ་བའི་སྐྱབས་གནས་མཐར་ཐུག་ཡིན་པའི་ཕྱིར། ཞེས་འཆད་པར་

ན། བུམ་འཛིན་རྟོག་པ་ཡང་ཚད་མར་ཐལ་ལོ། །ཁ་ཅིག་ན་རེ། རང་གི་གཞལ་
བྱ་ལ་གསར་དུ་མི་བསླུ་བའི་རིག་པ་ཚད་མའི་མཚན་ཉིད་ཟེར་ན། དེ་ལ་སྐྱོན་
འཕེན་པ་ཁ་ཅིག་ན་རེ། སྒྲ་མི་རྟག་པར་འཛིན་པའི་རྟོག་པ་ཆོས་ཅན། མཚོན་
བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། སྒྲ་མི་རྟག་པ་ལ་གསར་དུ་
མི་བསླུ་བའི་རིག་པ་ཡིན་པའི་ཕྱིར་ཏེ། སྒྲ་མི་རྟག་པ་ལ་མི་བསླུ་བའི་རིག་པ་
གང་ཞིག་དེ་རྟོགས་ཟིན་རྟོགས་པའི་རིག་པ་མ་ཡིན་པའི་ཕྱིར། དང་པོ་གྲུབ་སྟེ།
སྒྲ་མི་རྟག་པར་གཞལ་བ་གཞལ་བ་ལྟར་དུ་གྲུབ་པའི་རིག་པ་ཡིན་པའི་ཕྱིར།
ཁྱབ་སྟེ། མེས་བཙོ་སྲེག་གི་དོན་བྱེད་ནུས་པ་གཞལ་བ་གཞལ་བ་ལྟར་དུ་གྲུབ་
པའི་རིག་པ་ཡིན་ན། དེ་ལ་མི་བསླུ་བའི་རིག་པ་ཡིན་དགོས་པའི་ཕྱིར་ཏེ། དོན་
བྱེད་ནུས་པར་གནས་པ་ནི། མི་བསླུ་ཞེས་གསུངས་པའི་ཕྱིར་ན་མ་ཁྱབ་སྟེ། དེ་
ལ་སྒྲོ་འདོགས་གསར་དུ་གཅོད་བྱེད་ཀྱི་རིག་པ་ཡིན་ན། དེ་ལ་མི་བསླུ་བའི་
རིག་པ་ཡིན་དགོས་པ་ལུང་དེའི་དོན་ཡིན་པའི་ཕྱིར། ཁ་ཅིག་ན་རེ། སྒྲོ་
འདོགས་གཅོད་བྱེད་ཀྱི་རིག་པ་ཚད་མའི་མཚན་ཉིད་ཟེར་ན། སྔོན་འཛིན་
དབང་མངོན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན།
དེ་ཆོས་ཅན་སྒྲོ་འདོགས་གཅོད་བྱེད་ཀྱི་ཚད་མ་ཡིན་པར་ཐལ། འདོད་པ་གང་
ཞིག །ཚད་མ་ཡིན་པའི་ཕྱིར། འདོད་ན། སྒྲོ་འདོགས་ཀྱི་ཞེན་ཡུལ་བཀག་
( ༡༠བ)པའི་ཚད་མ་ཡིན་པར་ཐལ། འདོད་པའི་ཕྱིར། འདོད་ན། སྒྲོ་འདོགས་
ཀྱི་ཞེན་ཡུལ་ཆོས་ཅན། སྔོན་འཛིན་དབང་མངོན་ཁྱོད་བཀག་པའི་ཚད་མ་མ་
ཡིན་པར་ཐལ། སེར་འཛིན་དབང་མངོན་དེ་ཁྱོད་བཀག་པའི་ཚད་མ་ཡིན་
པའི་ཕྱིར། བྱས་པ་ལ་ཁོ་ན་རེ། སྔོན་འཛིན་དབང་མངོན་དེ། སྒྲོ་འདོགས་
གཅོད་བྱེད་ཀྱི་ཚད་མ་ཡིན་པར་ཐལ། སྒྲོ་འདོགས་དེ་སྔོན་འཛིན་དབང་
མངོན་གྱི་བཅད་བྱར་གྱུར་པའི་སྒྲོ་འདོགས་ཡིན་པའི་ཕྱིར་ཏེ། དེ་སངས་
འཕགས་ཀྱི་རྒྱུད་ཀྱི་སྔོན་འཛིན་དབང་མངོན་གྱི་བཅད་བྱར་གྱུར་པའི་སྒོ་སྒྲོ་

འདོགས་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། གསར་དུ་མི་བསླུ་ངའི་
རིག་པ་དེ། ཚད་མ་བསླུ་མེད་ཅན་ཤེས་པ། ཞེས་པའི་སྐབས་ནས་དངོས་སུ་
བསྟན་པའི་མཚན་ཉིད་ཡིན་ཟེར་ན། ཉན་ཐོས་ཀྱི་མཐོང་ལམ་བར་ཆད་མེད་
ལམ་ཆོས་ཅན། དེའི་སྐབས་ནས་དངོས་སུ་བསྟན་པའི་ཚད་མ་ཡིན་པར་ཇལ།
མཚན་ཉིད་དེའི་ཕྱིར། འདོད་ན། གཞུང་དེའི་ཆེད་དུ་བྱ་བའི་གདུལ་བྱར་གྱུར་
པའི་ཐེག་དམན་གྱི་རིགས་ཅན་གཅིག་ཡོད་པར་ཐལ་ལོ། །འདོད་མི་ནུས ཏེ།
གཞུང་དེ་ཐེག་ཆེན་ཐུན་མོང་མ་ཡིན་པའི་གཞུང་ཡིན་པའི་ཕྱིར་ཏེ། ཚད མ་
གྲུབ་པའི་ལེའུ་འདི་ཐེག་ཆེན་ཐུན་མོང་མ་ཡིན་པའི་གཞུང་ཡིན་པའི་ཕྱིར་ཏེ།
བསྟན་བཅོས་འདི་ཐེག་ཆེན་ཐུན་མོང་མ་ཡིན་པའི་བསྟན་བཅོས་ཡིན་པའི་
ཕྱིར། བྱས་པ་ལ་ཁོ་ན་རེ། དེ་དེའི་དངོས་བསྟན་བསྟན་བྱའི་གཙོ་བོར་བྱས་
ནས་བསྟན་པར་ཐལ། མེ་འཛིན་དབང་མངོན་ཆོས་ཅན། ཚད་མ་ཡིན་ཏེ།
གསར་དུ་མི་བསླུ་བའི་རིག་པ་ཡིན་པའི་ཕྱིར། ཞེས་པ་སྦྱོར་བ་འདི་གཞུང་དེའི་
དངོས་བསྟན་གྱི་སྦྱོར་བ་ཡིན་པའི་ཕྱིར་རྟགས་གྲུབ་སྟེ། དེའི་དངོས་བསྟན་
( ༡༡ན)གྱི་སྦྱོར་བ་ཡོད་པའི་ཕྱིར་ཟེར་ན་མ་ཁྱབ་སྟེ། ཁོ་རང་ལ། གསར་དུ་མི་
བསླུ་བའི་རིག་པ་དེ། གཞུང་དེའི་དངོས་བསྟན་བསྟན་བྱའི་གཙོ་བོར་གྱུར་
པའི་ཚད་མའི་མཚན་ཉིད་ཡིན་པར་ཐལ། གཞུང་དེས་གསར་དུ་མི་བསླུ་བའི་
རིག་པ་ཚད་མའི་མཚན་ཉིད་དུ་དངོས་ཀྱི་བསྟན་བྱའི་གཙོ་བོར་བྱས་ནས་
བསྟན་པའི་ཕྱིར་ཏེ། མེ་འཛིན་དབང་མངོན་ཆོས་ཅན། ཚད་མ་ཡིན་ཏེ།
གསར་དུ་མི་བསླུ་བའི་རིག་པ་ཡིན་པའི་ཕྱིར་ཞེས་པའི་སྦྱོར་བ་འདི། གཞུང་
འདིའི་དངོས་ཀྱི་བསྟན་བྱའི་དེར་གྱུར་པའི་སྦྱོར་བ་ཡིན་པའི་ཕྱིར་ཏེ། དེའི་
དངོས་ཀྱི་བསྟན་བྱའི་དེར་གྱུར་པའི་དེ་ཡོད་པའི་ཕྱིར་ཁྱབ་པ་ཁས། ། རྩ་བར་
འདོད་ན། ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། གཞུང་
འདིའི་དངོས་བསྟན་བསྟན་བྱའི་དེར་གྱུར་པའི་ཚད་མ་ཡིན་པར་ཐལ། གསར་

དུ་མི་བསླུ་བའི་རིག་པ་ཡིན་པའི་ཕྱིར། ཁྱབ་པ་ཁས། དེ་དེའི་མཚན་ཉིད་དུ་
གཞུང་གི་བསྟན་ཚུལ་ལ། ཁ་ཅིག་ན་རེ། ཚད་མ་བསླུ་མེད་ཅན་ཤེས་པ་ཞེས་
པའི་གཞུང་འདིས་ཚད་མའི་མཚན་ཉིད་ཀྱི་ཟུར་གྱི་མི་བསླུ་བ་དེ་བསྟན། ། མ་
ཤེས་དོན་གྱི་གསལ་བྱེད་ཀྱང་། !ཞེས་པས་དེའི་ཟུར་གྱི་གསར་དུ་ཞེས་པ་དེ་
བསྟན། གཞུང་དེ་གཉིས་ཀ་ཚོགས་པས་གསར་དུ་མི་བསླུ་བའི་རིག་པ་ཚད་
མའི་མཚན་ཉིད་དུ་བསྟན་ཅིང་། གཞུང་དང་པོ་དེས་ཚད་མའི་མཚན་ཉིད་
ཡོངས་རྫོགས་མ་བསྟན་ནོ་ཟེར་ན། གཞུང་དེས་ཚད་མའི་མཚན་ཉིད་མ་
བསྟན་པར་ཐལ། དེས་ཚད་མའི་མཚན་ཉིད་ཡོངས་རྫོགས་མ་བསྟན་པ་གང་
ཞིག །དེའི་མཚན་ཉིད་ཡིན་ན་དེའི་མཚན་ཉིད་ཡོངས་རྫོགས་ཡིན་དགོས་པའི་
ཕྱིར། འདོད་མི་ནུས་ཏེ། ལྷ་དབང་བློས། དེ་ལྟར་ན་མི་བསླུ་བའི་ཚད་མའི་
མཚན་ཉིད་གཅིག་( ༡ ༡བ) བ ཤད་ཟིན་ཏོ། །མ་ཤེས་དོན་གྱི་གསལ་བྱེད་ཀྱང་། །
ཞེས་པ་གཞན་ཚད་མའི་མཚན་ཉིད་གཉིས་པ་ཡིན་ནོ། །ཞེས་གསུངས་པའི་
ཕྱིར། གཞན་ཡང༌། གཞུང་དང་པོ་དེས་ཚད་མའི་མཚན་ཉིད་ཡོངས་རྫོགས་
བསྟན་པར་ཐལ། དེས་གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་
བསྟན་པའི་ཕྱིར་ཏེ། དེས་དེ་དེའི་མཚན་ཉིད་དུ་བསྟན་པ་ལ། མ་ཁྱབ། ཁྱབ་
ཆེས། མི་སྲིད་པའི་སྐྱོན་གསུམ་སྤོང་བར་བྱེད་པ་ལ། སྒྲ་ལས་བྱུང་བ་ཡང་།
ཞེས་པ་ནས། དེ་ཡོད་ན་ཡོད་མེད་ཕྱིར་རོ། །ཞེས་པའི་བར་བྱུང་བའི་ཕྱིར། ཁ་
ཅིག་ན་རེ། ཚད་མ་བསླུ་མེད་ཅན་ཤེས་པ། ཞེས་པའི་གཞུང་དེས་ཚད་མའི་
མཚན་ཉིད་ཀྱི་ཟུར་གྱི་མི་བསླུ་བ་དེ་དངོས་སུ་བསྟན། མ་ཤེས་དོན་གྱི་གསལ་
བྱེད་ཀྱང་། །ཞེས་པས། དེའི་ཟུར་གྱི་གསར་དུ་ཞེས་པ་དེ་དངོས་སུ་བསྟན། དེ་
གཉིས་དྲིལ་བས་གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་
དངོས་སུ་བསྟན་ཅིང་། གཞུང་དང་པོ་དེས་གསར་དུ་མི་བསླུ་བའི་རིག་པ།
ཚད་མའི་མཚན་ཉིད་དུ་དངོས་སུ་མ་བསྟན་པ་ཡིན་ནོ་ཟེར་ན། གཞུང་དང་པོ་

དེས་གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་དངོས་སུ་བསྟན་
པར་ཐལ། དེས་མེ་འཛིན་དབང་མངོན་ཚད་མའི་མཚན་གཞིར་དངོས་སུ་
བསྟན་པའི་ཕྱིར་ཏེ། མེ་འཛིན་དབང་མངོན་ཆོས་ཅན། ཚད་མ་ཡིན་ཏེ་གསར་
དུ་མི་བསླུ་བའི་རིག་པ་ཡིན་པའི་ཕྱིར། ཞེས་པའི་སྦྱོར་བ་དེ་གཞུང་དེའི་དངོས་
བསྟན་གྱི་སྦྱོར་བ་ཡིན་པའི་ཕྱིར་ཏེ། དེའི་དངོས་བསྟན་གྱི་སྦྱོར་བ་གཅིག་ཡོད་
པའི་ཕྱིར། བྱས་པ་ལ་ཁོ་ན་རེ། གཞུང་དེས་གསར་དུ་མི་བསླུ་བའི་རིག་པ་ཚད་
མའི་མཚན་ཉིད་དུ་སྒྲས་ཟིན་ལ་བསྟན་པར་ཐལ། དེས་དེ་དངོས་སུ་བསྟན་
པའི་ཕྱིར་ན་མ་ཁྱབ། འདོད་ན། དེས་ཚད་མའི་མཚན་ཉིད་ཀྱི་ཟུར་གྱི་གསར་
དུ་ཞེས་པ་དེ་ཡང་ཚིག་ཟིན་ལ་བསྟན་པར་( ༡༢ན) ཐལ་ལོ། །འདོད་མི་ནུས་ཏེ།
རྣམ་ངེས་ཊཱིཀ་ཆེན་ལས། ཚད་མ་བསླུ་མེད་ཅན་ཤེས་པ། །ཞེས་པ་དང་པོ་དང་།
གསར་པའི་དོན་གསལ་པོར་མེད་ཀྱང་དོན་ཁོང་ན་གནས་པས་ཕྱི་མས་མཚན་
ཉིད་ཀྱི་ཁྱད་པར་ལ་དོགས་པ་གཅོད་པ་ཡིན་ནོ།།ཞེས་གསུངས་པའི་ཕྱིར།
གཞན་ཡང་། ཁོ་ན་རེ། ཚད་མས་བསླུ་མེད་ཅན་ཤེས་པ། །ཞེས་པས། གསར་དུ་
མི་བསླུ་བའི་རིག་པ་ཚད་མའི་མཚན་ཉིད་དུ་སྒྲས་ཟིན་ལ་བསྟན་པར་ཐལ།
དེས་མེ་འཛིན་དབང་མངོན་ཚད་མའི་མཚན་གཞིར་སྒྲས་ཟིན་ལ་བསྟན་པའི་
ཕྱིར་ཏེ། མེ་འཛིན་དབང་མངོན་ཆོས་ཅན། ཚད་མ་ཡིན་ཏེ་གསར་དུ་མི་བསླུ་
བའི་རིག་པའི་ཕྱིར་ཞེས་པའི་སྦྱོར་བ་འདི་གཞུང་དེའི་སྒྲས་ཟིན་གྱི་སྦྱོར་བ་
ཡིན་པའི་ཕྱིར་ཏེ། གཞུང་དེའི་སྒྲས་ཟིན་གྱི་དེ་ཡོད་པའི་ཕྱིར། ཁྱབ་པ་ཁས་
ཟེར་ན་མི་འགྲིག་གོ །འོ་ན། གཞུང་དེའི་དངོས་བསྟན་གྱི་སྦྱོར་བ་ཡིན་ན། དེའི་
སྒྲས་ཟིན་གྱི་སྦྱོར་བ་ཡིན་དགོས་པར་ཐལ། ཁྱོད་ཀྱི་དེ་ལ་ཁྱབ་འབྲེལ་ཡོད་པའི་
ཕྱིར། འདོད་ན། གཞུང་དེའི་དངོས་བསྟན་གྱི་བརྗོད་བྱ་ཡིན་ན། དེའི་སྒྲས་
ཟིན་གྱི་བརྗོད་བྱ་ཡིན་དགོས་པར་ཐལ། འདོད་པའི་ཕྱིར། འདོད་ན། ཚད་མ་
ཞེས་པའི་ངག་གི་དངོས་ཀྱི་བརྗོད་བྱ་ཡིན་ན། དེའི་སྒྲས་ཟིན་གྱི་དེ་ཡིན་དགོས་

གྱུར་པ་ཞེས་པའི་སྐབས་ནས་བསྟན་པའི་ཚད་མ་( ༡༣ན) ཡིན་པ་གང་ཞིག །
ཚད་མར་གྱུར་པ་ཞེས་པའི་ཚིག་དོན་འཆད་པར་བྱེད་པ་ལ། ཚད་མ་བསླུ་མེད་
ཅན་ཤེས་པ། །ཞེས་པ་ནས། ཚུར་ཤོག་བྱ་རྒོད་བརྟེན་པར་གྱིས། ཞེས་པའི་བར་
བྱུང་བ་ཡིན་པའི་ཕྱིར། བྱས་པ་ལ་ཁོ་ན་རེ། འོ་ན་སྟོན་པ་ཞེས་པའི་སྐབས་ནས་
བསྟན་པའི་སྟོན་པ་ཡིན་ན་སྟོན་པ་ཡིན་དགོས་པར་ཐལ། ཚད་མར་གྱུར་པ་
ཞེས་པའི་སྐབས་ནས་བསྟན་པའི་ཚད་མ་ཡིན་ན། ཚད་མ་ཡིན་དགོས་པའི་
ཕྱིར་ན། འདོད་བྱས་པ་ལ། བྱང་སེམས་འཕགས་པའི་རྒྱུད་ཀྱི་གང་ཟག་གི་
བདག་མེད་མངོན་སུམ་དུ་རྟོགས་པའི་མཁྱེན་པ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་དེར་ཐལ། དེའི་རྒྱུད་ཀྱི་བྱམས་སྙིང་རྗེའི་བྱང་ཆུབ་ཀྱི་
སེམས་དེ། འགྲོ་ལ་ཕན་བཞེད་པ། ཞེས་པའི་སྐབས་ནས་བསྟན་པའི་བསམ་པ་
ཕུན་ཚོགས་ཡིན་པའི་ཕྱིར་ན་མ་ཁྱབ། འོ་ན་ཁོ་རང་ལ། སྟོན་པ་ཞེས་པའི་
སྐབས་ནས་བསྟན་པའི་རྒྱུའི་སྟོན་པ་ཡིན་ན། དེའི་སྐབས་ནས་བསྟན་པའི་
སྟོན་པ་ཡིན་དགོས་པར་ཐལ། དེའི་སྐབས་ནས་བསྟན་པའི་རྒྱུའི་སྟོན་པ་ཡོད་
པའི་ཕྱིར། འདོད་ན། རྒྱུའི་སྟོན་པ་ཡིན་ན་སྟོན་པ་ཡིན་དགོས་པར་ཐལ་ལོ། །
འདོད་མི་ནུས་ཏེ། སྟོན་པ་ཡིན་ན་སངས་འཕགས་ཡིན་དགོས་པའི་ཕྱིར། བྱས་
པ་ལ་ཁོ་ན་རེ། ཕྱི་རོལ་པའི་སྟོན་པ་ཆོས་ཅན། དེར་ཐལ། དེའི་ཕྱིར་མ་གྲུབ་ན།
ཕྱི་རོལ་པའི་སྟོན་པ་སྟོན་པ་ཡིན་པར་ཐལ། དེའི་བསྟན་པ་བསྟན་པ་ཡིན་པའི་
ཕྱིར་ན་མ་ཁྱབ། རྟགས་གྲུབ་སྟེ། དེའི་བསྟན་བཅོས་བསྟན་བཅོས་ཡིན་པའི་
ཕྱིར། ཁོ་རང་ལ། སྟོན་པ་མཆོག་གི་སྤྲུལ་སྐུ་དེ། ཚད་མར་གྱུར་པ་ཞེས་པའི་
སྐབས་ཀྱི་ཚད་མ་( ༡༣བ)ཡིན་པར་ཐལ། དེ་དེའི་སྐབས་ནས་བསྟན་པའི་ཚད་
མ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་དེའི་སྐབས་ཀྱི་ཚད་མ་
དང་འདྲ་བའི་རྒྱུ་མཚན་གྱིས་དེ་ལ་ཚད་མའི་མིང་གིས་བཏགས་ནས་བསྟན་
པའི་ཕྱིར་ཏེ། ལྷས་ཚད་མ་དང་འདྲ་བས་ན་ཚད་མ་སྟེ་བཅོམ་ལྡན་འདས་སོ་

མཚོན་ནོ། །ཁ་ཅིག་ན་རེ། བདེ་གཤེགས་ཞེས་པའི་སྐབས་ནས་དངོས་སུ་བསྟན་
པའི་བདེ་བར་གཤེགས་པ་ཡིན་ན། སྤངས་པ་ཕུན་ཚོགས་དང་རྟོགས་པ་ཕུན་
ཚོགས་གང་རུང་ཡིན་པས་ཁྱབ་ཟེར་ན། སྤངས་པ་ཕུན་ཚོགས་དང་རྟོགས་པ་
ཕུན་ཚོགས་གཉིས་ཀ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། སྤངས་
པ་ཕུན་ཚོགས་དེ་ཡང་དེ་ཡིན། རྟོགས་པ་ཕུན་ཚོགས་དེ་ཡང་དེ་ཡིན་པའི་ཕྱིར།
དང་པོ་གྲུབ་སྟེ། སྤངས་པ་ཕུན་ཚོགས་དེ་ལུགས་འབྱུང་གི་སྐབས་དེར་བསྟན་
པའི་བདེ་བར་གཤེགས་པ་ཡིན་པའི་ཕྱིར། གཉིས་པ་གྲུབ་སྟེ། རྟོགས་པ་ཕུན་
ཚོགས་དེ་ལུགས་ལྡོག་གི་སྐབས་དེར་བསྟན་པའི་བདེ་བར་གཤེགས་པ་ཡིན་
པའི་ཕྱིར། ཁ་ཅིག་ན་རེ། སྐྱོབ་པ་ཞེས་པའི་སྐབས་ནས་དངོས་སུ་བསྟན་པའི་
སྐྱོབ་པ་ཡིན་ན། ལོངས་སྐུ་དང་སྤྲུལ་སྐུ་གང་རུང་ཡིན་པས་ཁྱབ་ཟེར་ན། དེ་
གཉིས་ཀ་ཆོས་ཅན། ( ༡༤བ) དེར་ཐལ། དེའི་ཕྱིར། ཁ་ཅིག་ན་རེ། ཚད་མའི་
སྐྱེས་བུ་ཡིན་ན། ཚད་མའི་སྐྱེས་བུ་མཐར་ཐུག་ཡིན་པས་ཁྱབ་ཟེར་ན། སློབ་
དཔོན་ཕྱོགས་གླང་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་
སྟེ། བྱང་ཆུབ་སེམས་དཔའ་གང་ཞིག །ཁྱོད་ཀྱི་ཡོད་པར་ཁས་བླངས་ན་ཡོད་
པས་ཁྱབ། ཁྱོད་ཀྱི་མེད་པར་ཁས་བླངས་ན་མེད་པས་ཁྱབ་པའི་ཕྱིར། རྩ་བར་
འདོད་ན། དེ་ཆོས་ཅན། སངས་འཕགས་ཡིན་པར་ཐལ། ཚད་མའི་སྐྱེས་བུ་
མཐར་ཐུག་ཡིན་པའི་ཕྱིར། ཁ་ཅིག་ན་རེ། མཁས་པའི་སྐྱེས་བུ་ཡིན་ན་ཚད་
མའི་སྐྱེས་བུ་ཡིན་པས་ཁྱབ་ཟེར་ན། སློབ་དཔོན་དབྱིག་གཉེན་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་དེར་ཐལ། དེ་ལ་ཀུན་མཁྱེན་གཉིས་པར་གྲགས་
པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱིས་ཡོད་པར་ཁས་བླངས་ན་
ཡོད་པས་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། དེས་ཀུན་
གཞིའི་རྣམ་ཤེས་ཡོད་པར་ཁས་བླངས་པ་གང་ཞིག །ཀུན་གཞིའི་རྣམ་ཤེས་
མེད་པའི་ཕྱིར། ཕྱི་མ་གྲུབ་སྟེ། རང་དབང་བའི་ང་མེད་པའི་ཕྱིར་ཏེ་རང་

དབང་བའི་ང་ཞེན་ཡུལ་དུ་བྱེད་པའི་ལྟ་བ་དེ་འཇིག་ལྟ་ཡིན་པའི་ཕྱིར་ཏེ།
སེམས་ཅན་ལ་བལྟ་ལྷན་ཅིག་སྐྱེས། །ཞེས་གསུངས་པའི་ཕྱིར། བྱས་པ་ལ་ཁོ་ན་
རེ། སློབ་དཔོན་དབྱིག་གཉེན་ཆོས་ཅན། ཚད་མའི་སྐྱེས་བུ་ཡིན་པར་ཐལ།
བྱང་ཆུབ་སེམས་དཔའ་ཡིན་པའི་ཕྱིར་ན་མ་ཁྱབ། མ་གྲུབ་ན། དེ་ཆོས་ཅན།
བྱང་ཆུབ་སེམས་དཔར་ཐལ། བྱང་སེམས་ཚོགས་ལམ་པ་ཡིན་པའི་ཕྱིར། ཁ་
ཅིག་ན་རེ། ཚད་མ་དེ་ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་
ཚད་མ་གཉིས་( ༡༥ན)སུ་ཡོད་པ་ལས་རང་གི་གཞལ་བྱ་དོན་སྤྱིའི་ཚུལ་གྱིས་
རྟོགས་པའི་རྟོག་པ་ཡིན་ན། རྗེས་སུ་དཔག་པའི་ཚད་མ་ཡིན་པས་ཁྱབ་ཟེར་ན།
དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པའི་རྒྱུད་ཀྱི་གང་ཟག་
གི་བདག་མེད་ལ་རྩེ་གཅིག་ཏུ་མཉམ་པར་བཞག་པའི་མཉམ་བཞག་ཡེ་ཤེས་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། གང་ཟག་གི་བདག་མེད་དོན་
སྤྱིའི་ཚུལ་གྱིས་རྟོགས་པའི་རྟོག་པ་ཡིན་པའི་ཕྱིར་ཏེ། གང་ཟག་གི་བདག་མེད་
དོན་སྤྱིའི་ཚུལ་གྱིས་རྟོགས་པའི་མཁྱེན་པ་ཡིན་པའི་ཕྱིར། རྩ་བར་འདོད་ན། དེ་
ཆོས་ཅན། བསམ་བྱུང་གི་བློ་ཡིན་པར་ཐལ། འདོད་པའི་ཕྱིར། འདོད་མི་ནུས་
ཏེ། བསྒོམ་བྱུང་གི་བློ་ཡིན་པའི་ཕྱིར། ཁ་ཅིག་ན་རེ། རང་གི་གཞལ་བྱ་རྟོགས་
པའི་རིག་པ་མི་བསླུ་བའི་རིག་པའི་མཚན་ཉིད་ཟེར་ན། བུམ་འཛིན་རྟོག་པ་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། བུམ་པ་
རྟོགས་པའི་རིག་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། གསར་དུ་
མི་བསླུ་བའི་རིག་པ་ཡིན་པར་ཐལ། འདོད་པ་གང་ཞིག །བཅད་ཤེས་མ་ཡིན་
པའི་ཕྱིར། འདོད་ན། དེ་ཆོས་ཅན། རྗེས་སུ་དཔག་པའི་ཚད་མ་ཡིན་པར་ཐལ།
འདོད་པ་གང་ཞིག །རྟོག་པ་ཡིན་པའི་ཕྱིར། འདོད་ན། དེ་ཆོས་ཅན། རང་གི་
རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་པར་ཐལ་ལོ། །བྱས་པ་
ལ་ཁོ་ན་རེ། བུམ་འཛིན་རྟོག་པའི་རྟེན་དུ་གྱུར་པའི་རྟགས་ཡང་དག་ཡོད་པར་

ཐལ། བུམ་འཛིན་རྟོག་པ་དོན་མཐུན་གྱི་རྟེན་དུ་གྱུར་པའི་རྟགས་ཡང་དག་
ཡོད་པའི་ཕྱིར་ཏེ། བུམ་པ་དེ་དེ་ཡིན་པའི་ཕྱིར་ཏེ། བུམ་པ་དེ་དེའི་རྟེན་གཞི་
གང་ཞིག་བུམ་པ་རྟགས་ཡང་དག་ཡིན་པའི་ཕྱིར་ན་མ་ཁྱབ།( ༡༥་) དང་པོ་
གྲུབ་སྟེ་དེ་བུམ་པ་ལ་བརྟེན་པའི་ཕྱིར་ཏེ་དེ་བུམ་པ་ལ་ལྟོས་པའི་ཕྱིར་ཟེར་ན།
འོ་ན་ཁོ་རང་ལ། བུམ་འཛིན་དབང་མངོན་གྱི་རྟེན་དུ་གྱུར་པའི་རྟགས་ཡང་
དག་ཡོད་པར་ཐལ། བུམ་པ་དེ་ཡིན་པའི་ཕྱིར། རྟགས་ཀྱི་སྒྲུབ་བྱེད་ཁོ་རང་
གིས་གང་བྱས་པ་དང་འདྲ། འདོད་ན། བུམ་འཛིན་དབང་མངོན་དེས་རང་གི་
རྟེན་དུ་གྱུར་པའི་རྟགས་ཡང་དག་ལ་བརྟེན་ནས་བུམ་པ་རྟོགས་པར་ཐལ།
དེའི་རྟེན་དུ་གྱུར་པའི་རྟགས་ཡང་དག་ཡོད་པའི་ཕྱིར། འདོད་མི་ནུས་ཏེ། བུམ་
འཛིན་དབང་མངོན་དེ།བུམ་པ་ལ་འཛིན་པ་རང་དབང་ཅན་གྱི་བློ་ཡིན་པའི་
ཕྱིར་ཏེ། དེ་ལ་འཛིན་པ་རང་དབང་ཅན། ཞེས་གསུངས་པའི་ཕྱིར། ཁ་ཅིག་ན་
རེ། མི་བསླུ་བ་དེ་ཡུལ་གྱི་མི་བསླུ་བ་དང་ཡུལ་ཅན་གྱི་དེ་གཉིས་སུ་ཡོད་དོ་ཟེར་
ན། ཡུལ་གྱི་མི་བསླུ་བ་ཡིན་ན། མི་བསླུ་བ་ཡིན་དགོས་པར་ཐལ། དམ་བཅའ་
འཐད་པའི་ཕྱིར། འདོད་ན། སྒྲ་རྟག་འཛིན་རྟོག་པ་ཆོས་ཅན་དེར་ཐལ། དེའི་
ཕྱིར། རྣམ་མཁྱེན་མི་བསླུ་བའི་རིག་པ་སོང་བའི་ཡུལ་ཡིན་པའི་ཕྱིར། འདོད་མི་
ནུས་ཏེ། བསླུ་བའི་རིག་པ་ཡིན་པའི་ཕྱིར། བྱས་པ་ལ་ཁོ་ན་རེ། མི་བསླུ་བ་ཡིན་
ན། ཡུལ་ཅན་གྱི་མི་བསླུ་བ་ཡིན་དགོས་པར་ཐལ། ཡུལ་ཅན་གྱི་མི་བསླུ་བ་ཡིན་
ན་མི་བསླུ་བ་ཡིན་པའི་ཁྱབ་པའི་ཕྱིར་ན་མ་ཁྱབ། འདོད་ན། ངོ་བོ་ཉིད་སྐུ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། མི་བསླུ་བའི་སྐྱབས་གནས་མཐར་
ཐུག་ཡིན་པའི་ཕྱིར། འདོད་ན། ཡུལ་ཅན་དུ་ཐལ་ལོ། །ཁ་ཅིག་ན་རེ། རང་ཡུལ་
་རྟོགས་པའི་རིག་པ་དེ། ཚད་མིན་གྱི་བློའི་མཚན་ཉིད་ཟེར་ན། བཅད་ཤེས་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། ཆོས་
ཅན་དེའི་ཕྱིར། ཁ་ཅིག་ན་རེ། ཚད་མ་མ་ཡིན་(༡༦ན)པའི་བློ་དེ་ལ་ལྔ་ཡོད་པ་

ལས། རང་ཡུལ་ལ་ཕྱིན་ཅི་ལོག་ཏུ་ཞུགས་པའི་བློ་དེ་ལོག་ཤེས་ཀྱི་མཚན་ཉིད་
ཟེར་ན། སྒྲ་རྟག་འཛིན་རྟོག་པ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། དེ་རང་ཡུལ་ལ་སྒྲོ་འདོགས་པའི་བློ་ཡིན་པར་ཐལ།
འདོད་པའི་ཕྱིར། འདོད་ན། དེ་སྒྲ་རྟག་པ་ལ་སྒྲོ་འདོགས་པའི་བློ་ཡིན་པར་
ཐལ། འདོད་པ་གང་ཞིག །སྒྲ་རྟག་པ་དེ་དེའི་ཡུལ་ཡིན་པའི་ཕྱིར། འདོད་མི་
ནུས་ཏེ། དེ་སྒྲ་མི་རྟག་པ་ལ་སྒྲོ་འདོགས་པའི་བློ་ཡིན་པའི་ཕྱིར་ཏེ། སྒྲ་མི་རྟག་
པ་རྟོགས་པའི་རྗེས་དཔག་དེ། སྒྲ་མི་རྟག་པ་ལ་སྒྲོ་འདོགས་གསར་དུ་གཅོད་
བྱེད་ཀྱི་རིག་པ་ཡིན་པའི་ཕྱིར། གཞན་ཡང་། སྒྲ་རྟག་འཛིན་རྟོག་པ་དེ། རང་
ཡུལ་ལ་ཕྱིན་ཅི་ལོག་ཏུ་ཞེན་པའི་རིག་པ་ཡིན་པར་ཐལ། དེ་རང་ཡུལ་ལ་ཕྱིན་
ཅི་ལོག་ཏུ་ཞུགས་པའི་རིག་པ་ཡིན་པའི་ཕྱིར། འདོད་ན། དེའི་ཡུལ་དེ་དེའི་
ཞེན་ཡུལ་ཡིན་པར་ཐལ། འདོད་པའི་ཕྱིར། འདོད་ན། དེའི་ཡུལ་ཆོས་ཅན།
མེད་པར་ཐལ། སྒྲ་རྟག་འཛིན་རྟོག་པའི་ཞེན་ཡུལ་ཡིན་པའི་ཕྱིར། ཁ་ཅིག་ན་
རེ། རང་ཡུལ་ལ་མཐའ་གཉིས་དུ་དོགས་པའི་རིག་པ་དེ། ཐེ་ཚོམ་གྱི་མཚན་
ཉིད་ཟེར་ན། ཐེ་ཚོམ་དང་མཚུངས་ལྡན་དུ་གྱུར་པའི་གཙོ་སེམས་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན་དེར་ཐལ། ཐེ་ཚོམ་དེ་དེ་
ཡིན་པ་གང་ཞིག །ཐེ་ཚོམ་དང་ཐེ་ཚོམ་དང་མཚུངས་ལྡན་དུ་གྱུར་པའི་གཙོ་
སེམས་གཉིས་མཚུངས་ལྡན་རྣམ་པ་ལྔ་མཚུངས་ཡིན་པའི་ཕྱིར། རྩ་བར་འདོད་
ན། དེ་ཆོས་ཅན། སེམས་བྱུང་ཡིན་པར་ཐལ། འདོད་པའི་ཕྱིར། འདོད་མི་ནུས་
ཏེ། གཙོ་སེམས་ཡིན་པའི་( ༡༦༠) ཕྱིར། ཁ་ཅིག་ན་རེ། རང་ཡུལ་ལ་མཐའ་
གཉིས་སུ་དོགས་པའི་སེམས་བྱུང་དེ་ཐེ་ཚོམ་གྱི་མཚན་ཉིད་ཟེར་ན། སྒྲ་རྟག་
གམ་མི་རྟག་གམ་སྙམ་པའི་ཐེ་ཚོམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། སྒྲ་དེ་དེ་འདྲའི་ཐེ་ཚོམ་གྱི་ཡུལ་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ།། སྒྲ་དེ་དེའི་སྣང་ཡུལ་ཡང་མིན། དེའི་ཞེན་ཡུལ་

ཡང་མ་ཡིན་པའི་ཕྱིར། ། དང་པོ་གྲུབ་སྟེ། དེའི་སྣང་ཡུལ་དུ་གྱུར་པའི་རང་
མཚན་མེད་པའི་ཕྱིར། ཕྱི་མ་གྲུབ་སྟེ། དེའི་ཞེན་ཡུལ་མེད་པའི་ཕྱིར། མ་གྲུབ་ན།
དེ་ཆོས་ཅན། ཁྱོད་ཀྱི་ཞེན་ཡུལ་མེད་པར་ཐལ། ཁྱོད་ཐེ་ཚོམ་ཡིན་པའི་ཕྱིར།
བྱས་པ་ལ་ཁོ་ན་རེ། སྒྲ་རྟག་གམ་མི་རྟག་གམ་ཕལ་ཆེར་མི་རྟག་ལས་ཆེ་སྙམ་དུ་
འཛིན་པའི་ཐེ་ཚོམ་ཆོས་ཅན། ཁྱོད་ཀྱི་ཞེན་ཡུལ་མེད་པར་ཐལ། ཁྱོད་ཐེ་ཚོམ་
ཡིན་པའི་ཕྱིར། ཟེར་ན། འདོད་བྱས་པ་ལ། དེ་ཆོས་ཅན། ཁྱོད་ཀྱི་ཞེན་ཡུལ་
ཡོད་པར་ཐལ། ཁྱོད་སྒྲ་མི་རྟག་པར་འཛིན་པའི་ཞེན་རིག་ཡིན་པའི་ཕྱིར་ཏེ།
ཁྱོད་སྒྲ་མི་རྟག་པར་འཛིན་པའི་བློ་གང་ཞིག །ཁྱོད་ཞེན་རིག་ཡིན་པའི་ཕྱིར།
དང་པོ་གྲུབ་སྟེ། ཁྱོད་སྒྲ་མི་རྟག་སྙམ་དུ་འཛིན་པའི་བློ་ཡིན་པའི་ཕྱིར་ན་མ་
ཁྱབ་སྟེ། འོ་ན་ཁོ་རང་ལ། སྒྲ་རྟག་མི་རྟག་ཆ་མཉམ་དུ་འཛིན་པའི་བློ་ཆོས་ཅན།
སྒྲ་མི་རྟག་པར་འཛིན་པའི་བློ་ཡིན་པར་ཐལ། སྒྲ་མི་རྟག་གམ་སྙམ་དུ་འཛིན་
པའི་བློ་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། སྒྲ་རྟག་པར་འཛིན་
པའི་བློ་ཡིན་པའི་ཕྱིར་ཏེ། སྒྲ་རྟག་གམ་སྙམ་དུ་འཛིན་པའི་བློ་ཡིན་པའི་ཕྱིར།
ཁྱབ་པ་ཁས། ཁ་ཅིག་ན་རེ། རང་ཡུལ་ཚད་མས་མ་ངེས་ཤིང་རང་ཡུལ་ངེས་
པའི་ཞེན་རིག་དེ། · ཡིད་དཔྱོད་ཀྱི་མཚན་ཉིད་ཟེར་ན། གྲངས་ཅན་གྱི་
( ༡ ༧ན) རྒྱུད་ཀྱི་སྒྲ་མི་རྟག་པར་འཛིན་པའི་རྟོག་པ་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། རྟགས་གྲུབ་སྟེ། གྲངས་ཅན་གྱི་རྒྱུད་ལ་སྒྲ་མི་རྟག་
པར་འཛིན་པའི་ཡིད་དཔྱོད་ཡོད་པའི་ཕྱིར། དེའི་རྒྱུད་ལ་བྱས་པའི་རྟགས་
ལས་སྒྲ་མི་རྟག་པར་འཛིན་པའི་ཡིད་དཔྱོད་ཡོད་པའི་ཕྱིར་ཏེ། སྤྱིར་རྒྱུ་མཚན་
ཡོད་ཀྱང་རྒྱུ་མཚན་གཏན་ལ་མ་ཕབ་པའི་ཡིད་དཔྱོད་ཡོད་པའི་ཕྱིར། ཁ་ཅིག་
ན་རེ། རང་ཡུལ་སྣང་ཞིང་། རང་ཡུལ་མ་ངེས་པའི་རིག་པ་དེ། སྣང་ལ་མ་ངེས་
ཀྱི་བློའི་མཚན་ཉིད་ཟེར་ན། ཚུར་མཐོང་གི་རྒྱུད་ཀྱི་གཟུགས་འཛིན་དབང་
མངོན་སྐད་ཅིག་ཐ་མ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།

རྟགས་གྲུབ་སྟེ། རང་ཡུལ་མ་རྟོགས་པའི་མངོན་སུམ་ཡིན་པའི་ཕྱིར། འདོད་ན།
དེའི་ཡུལ་དེ། དེ་ལ་སྣང་བར་ཐལ། འདོད་པའི་ཕྱིར། འདོད་ན། གཟུགས་
འཛིན་དབང་མངོན་གྱི་ཡུལ་དེ། གཟུགས་འཛིན་དབང་མངོན་ལ་སྣང་བར་
ཐལ། འདོད་པའི་ཕྱིར། །
༈ རང་ལུགས་བཞག་པ་ལ་བློའི་རྣམ་གཞག་སྤྱིར་བཤད་པ་དང་། ཚད་མ་
དང་མི་བསླུ་བའི་ཤེས་པའི་དོན་བྱེ་བྲག་ཏུ་བཤད་པ་གཉིས། དང་པོ་ལ་མཚན་
ཉིད་དང་དབྱེ་བ་གཉིས། དང་པོ་ནི། གསལ་ཞིང་རིག་པ་བློའི་མཚན་ཉིད་ཡིན་
ཏེ། དེ་སྐད་དུ་ཡང་། རིགས་གཏེར་ལས། རིག་པ་བློའི་མཚན་ཉིད་ཡིན་ཞེས་
གསུངས་པའི་ཕྱིར། གཉིས་པ་བློ་ལ་དབྱེ་ན། མངོན་སུམ་གྱི་ཚད་མ། རྗེས་སུ་
དཔག་པའི་ཚད་མ། བཅད་ཤེས། ལོག་ཤེས། ཐེ་ཚོམ། ཡིད་དཔྱོད། སྣང་ལ་མ་
ངེས་ཀྱི་བློ་དང་། བློ་རིག་བདུན་དུ་འབྱེད་རིགས་པ་ཡིན་ཏེ། བློ་དེ་ལ་རང་ཡུལ་
ལ་སྒྲོ་འདོགས་གཅོད་པར་བྱེད་པའི་མི་བསླུ་བའི་རིག་པ་གཅིག་དང་། རང་
ཡུལ་ལ་སྒྲོ་( ༡ ༧བ)འདོགས་གཅོད་པར་མི་བྱེད་པའི་བསླུ་བའི་རིག་པ་གཉིས་
སུ་ངེས་པ་ལས། དང་པོའི་དབང་དུ་བྱས་ནས་མངོན་སུམ་གྱི་ཚད་མ་དང་།
རྗེས་སུ་དཔག་པའི་ཚད་མ། བཅད་ཤེས་གསུམ་བཞག །གཉིས་པའི་དབང་དུ་
བྱས་ནས་ཕྱི་མ་བཞི་པོ་དེ་བཞག་པ་ཡིན་པའི་ཕྱིར། དང་པོའི་དབང་དུ་བྱས་
ནས་དེ་ལྟར་བཞག་པ་ཡང་ཡིན་ཏེ། དང་པོ་དེ་ལ་རང་ཡུལ་ལ་སྒྲོ་འདོགས་
གསར་དུ་གཅོད་པར་བྱེད་པའི་མི་བསླུ་བའི་རིག་པ་གཅིག་དང་། རང་གི་
གཞལ་བྱ་ལ་སྒྲོ་འདོགས་ཆོད་ཟིན་ཆོད་པའི་མི་བསླུ་བའི་རིག་པ་གཉིས་སུ་
ངེས་པ་ལས། དང་པོའི་དབང་དུ་བྱས་ནས་མངོན་རྗེས་ཀྱི་ཚད་མ་གཉིས་
བཞག །ཕྱི་མའི་དབང་དུ་བྱས་ནས་བཅད་ཤེས་བཞག་པ་ཡིན་པའི་ཕྱིར། དང་
པོ་དེ་ཡང་བཞག་པ་ཡིན་ཏེ། དང་པོ་དེ་ལ་རང་ཡུལ་དུ་གྱུར་པའི་རང་མཚན་
གསལ་བར་སྣང་བའི་སྒོ་ནས། རང་ཡུལ་ལ་སྒྲོ་འདོགས་གསར་དུ་གཅོད་པར་

བྱེད་པའི་མི་བསླུ་བའི་རིག་པ་གཅིག་དང༌། རང་ཡུལ་དུ་གྱུར་པའི་སྤྱི་མཚན་
མི་གསལ་བར་སྣང་བའི་སྒོ་ནས། རང་ཡུལ་ལ་སྒྲོ་འདོགས་གསར་དུ་གཅོད་
པར་བྱེད་པའི་མི་བསླུ་བའི་རིག་པ་གཉིས་སུ་ངེས་པ་ལས། དང་པོའི་དབང་དུ་
བྱས་ནས་མངོན་སུམ་གྱི་ཚད་མ་བཞག །གཉིས་པའི་དབང་དུ་བྱས་ནས་རྗེས་
སུ་དཔག་པའི་ཚད་མ་བཞག་པའི་ཕྱིར། གཉིས་པ་རང་ཡུལ་ལ་སྒྲོ་འདོགས་
གཅོད་པར་མི་བྱེད་པའི་བསླུ་བའི་རིག་པའི་དབང་དུ་བྱས་ནས། ཕྱི་མ་བཞི་པོ་
བཞག་པ་ཡིན་ཏེ། དེ་ལ་ཁོ་རང་ཡིན་པ་གཞིར་བཞག་གི་སྟེང་དུ། རང་གི་
དམིགས་ཡུལ་ལ་མཐའ་གཉིས་སུ་དོགས་པའི་སྒོ་ནས་རང་ཡུལ་འཛིན་པར་
བྱེད་པའི་བསླུ་བའི་རིག་པ་གཅིག་དང་། རང་ཡུལ་མཐའ་གཅིག་ཏུ་འཛིན་
པའི་བསླུ་བའི་རིག་པ་( ༡ ༨ན) གཉིས་སུ་ངེས་པ་ལས། དང་པོའི་དབང་དུ་བྱས་
ནས་ཐེ་ཚོམ་བཞག །གཉིས་པའི་དབང་དུ་བྱས་ནས་ཡིད་དཔྱོད། ལོག་ཤེས།
སྣང་ལ་མ་ངེས་ཀྱི་བློ་གསུམ་པོ་བཞག་པ་ཡིན་པའི་ཕྱིར། གཉིས་པ་དེའི་དབང་
དུ་བྱས་ནས་དེ་ལྟར་བཞག་པ་ཡང་ཡིན་ཏེ། གཉིས་པ་དེ་ལ་ཁོ་རང་ཡིན་པ་
གཞིར་བཞག་གི་སྟེང་དུ་རང་ཡུལ་ཚད་མས་གྲུབ་པ་མཐའ་གཅིག་ཏུ་འཛིན ་
པའི་ཞེན་རིག་དོན་མཐུན་གཅིག་དང་། རང་ཡུལ་ཕྱིན་ཅི་ལོག་ཏུ་མཐའ་
གཅིག་ཏུ་འཛིན་པའི་རིག་པ་གཅིག་དང་། རང་ཡུལ་དུ་གྱུར་པའི་རང་མཚན་
སྣང་ཞིང་དེ་མ་ངེས་པའི་མངོན་སུམ་གཅིག་དང་གསུམ་དུ་ངེས་པ་ལས། དང་
པོའི་དབང་དུ་བྱས་ནས་ཡིད་དཔྱོད་བཞག །གཉིས་པའི་དབང་དུ་བྱས་ནས་
ལོག་ཤེས་བཞག །གསུམ་པའི་དབང་དུ་བྱས་ནས་སྣང་ལ་མ་ངེས་ཀྱི་བློ་བཞག་
པ་ཡིན་པའི་ཕྱིར། བློ་རིག་བདུན་པོ་སོ་སོའི་ངོ་བོ་ནི། རྟོག་པ་དང་བྲལ་ཞིང་
གསར་དུ་མི་བསླུ་བའི་མ་འཁྲུལ་བའི་རིག་པ་དེ་མངོན་སུམ་གྱི་ཚད་མའི་
མཚན་ཉིད། རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་
པའི་གསར་དུ་མི་བསླུ་བའི་ཞེན་རིག་དེ། རྗེས་སུ་དཔག་པའི་ཚད་མའི་མཚན་

ཉིད། བཅད་ཤེས་ཀྱི་ངོ་བོ་འོག་ཏུ་འཆད་དོ། །ཕྱི་མ་བཞི་པོ་སོ་སོའི་ངོ་བོ་ནི་དེ་
བཞི་པོ་གང་རུང་ཡང་ཡིན། རང་ཡུལ་ཕྱིན་ཅི་ལོག་ཏུ་མཐའ་གཅིག་ཏུ་འཛིན་
པ་ཡང་ཡིན་པའི་གཞི་མཐུན་པར་གྱུར་པའི་རིག་པ་དེ། ལོག་ཤེས་ཀྱི་མཚན་
ཉིད་དེ་ལ་དབྱེ་ན། རྟོག་པ་ལོག་ཤེས་དང་རྟོག་མེད་ལོག་ཤེས་གཉིས། དང་པོ་
ནི་སྒྲ་རྟག་འཛིན་རྟོག་པ་ལྟ་བུ། གཉིས་པ་ནི། ཟླ་བ་གཉིས་སྣང་གི་དབང་ཤེས་
ལྟ་བུའོ། །དེ་བཞི་པོ་གང་རུང་ཡང་ཡིན། རང་གི་( ༡ ༨་) དམིགས་ཡུལ་ལ་
མཐའ་གཉིས་སུ་དོགས་པའི་སྒོ་ནས། རང་ཡུལ་འཛིན་པ་ཡང་ཡིན་པའི་གཞི་
མཐུན་པར་གྱུར་པའི་རིག་པ་དེ་ཐེ་ཚོམ་གྱི་མཚན་ཉིད། དེ་ལ་དབྱེ་ན་དོན་
འགྱུར་གྱི་ཐེ་ཚོམ་དང་། དོན་མི་འགྱུར་གྱི་ཐེ་ཚོམ། ཆ་མཉམ་པའི་དེ་དང་
གསུམ། དང་པོ་སྒྲ་རྟག་གམ་མི་རྟག་གམ་ཕལ་ཆེར་མི་རྟག་ལས་ཆེ་སྙམ་དུ་
འཛིན་པའི་ཐེ་ཚོམ་ལྟ་བུ། གཉིས་པ་ནི། སྒྲ་རྟག་གམ་མི་རྟག་གམ་ཕལ་ཆེར་
རྟག་ལས་ཆེ་སྙམ་དུ་འཛིན་པའི་ཐེ་ཚོམ་ལྟ་བུ། གསུམ་པ་ནི། སྒྲ་རྟག་མི་རྟག་ཆ་
མཉམ་དུ་འཛིན་པའི་ཐེ་ཚོམ་ལྟ་བུ། དེ་བཞི་པོ་གང་རུང་ཡིན། རང་ཡུལ་ཚད་
མས་གྲུབ་པ་མཐའ་གཅིག་ཏུ་འཛིན་པའི་ཞེན་རིག་དོན་མཐུན་ཡང་ཡིན་པའི་
གཞི་མཐུན་པར་གྱུར་པའི་རིག་པ་དེ། ཡིད་དཔྱོད་ཀྱི་མཚན་ཉིད། དེ་ལ་དབྱེ་
ན་རྒྱུ་མཚན་འགལ་བའི་ཡིད་དཔྱོད་དང་། རྒྱུ་མཚན་མེད་པའི་དེ། རྒྱུ་མཚན་
མ་ངེས་པའི་དེ། རྒྱུ་མཚན་མ་གྲུབ་པའི་དེ། རྒྱུ་མཚན་ཡོད་ཀྱང་གཏན་ལ་མ་
ཕབ་པའི་དེ་དང་ལྔ། དང་པོ་ནི། དངོས་མེད་ཀྱི་རྟགས་ལས་སྒྲ་མི་རྟག་པར་གོ་
བའི་ཡིད་དཔྱོད་ལྟ་བུ་ཡིན་ཏེ། དངོས་མེད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་ཁྱབ་པ་འགལ་བའི་ཕྱིར། གཉིས་པ་ནི། སྒྲ་མི་རྟག་ཅེས་པའི་ངག་ལ་
བརྟེན་ནས་སྐྱེས་པའི་སྒྲ་མི་རྟག་པར་གོ་བའི་ཡིད་དཔྱོད་ལྟ་བུ་ཡིན་ཏེ། དེ་སྒྲ་
མི་རྟག་པར་གོ་ཡང་སྒྲ་མི་རྟག་པར་མ་རྟོགས་པའི་ཕྱིར། གསུམ་པ་ནི། གཞལ་
བྱའི་རྟགས་ཀྱིས་སྒྲ་མི་རྟག་པར་གོ་བའི་ཡིད་དཔྱོད་ལྟ་བུ་ཡིན་ཏེ། གཞལ་བྱའི་

རྟགས་ཀྱིས་སྒྲ་མི་རྟག་པར་སྒྲུབ་པའི་ཁྱབ་པ་མ་ངེས་པའི་ཕྱིར། བཞི་པ་ནི།
མིག་ཤེས་ཀྱི་གཟུང་བྱའི་རྟགས་ཀྱིས་སྒྲ་མི་རྟག་པར་གོ་བའི་ཡིད་དཔྱོད་ལྟ་བུ་
ཡིན་ཏེ། མིག་ཤེས་ཀྱི་གཟུང་བྱ་སྒྲའི་སྟེང་དུ་འགོད་( ༡༩ན) ཚུལ་དང་མཐུན་
པར་མ་གྲུབ་པའི་ཕྱིར། ལྔ་པ་ནི། བྱས་པའི་རྟགས་ལས་སྒྲ་མི་རྟག་པར་གོ་བའི་
ཡིད་དཔྱོད་ལྟ་བུ་ཡིན་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་
གསུམ་ཡོད་ཀྱང་། དེ་འདྲའི་ཡིད་དཔྱོད་དེ། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་རྟགས་ལ་བརྟེན་ནས་མ་སྐྱེས་པའི་ཕྱིར། དེ་བཞི་པོ་གང་རུང་ཡང་
ཡིན། རང་ཡུལ་དུ་གྱུར་པའི་རང་མཚན་སྣང་ཞིང་། དེ་མ་ངེས་པ་ཡང་ཡིན་
པའི་གཞི་མཐུན་པར་གྱུར་པའི་མ་འཁྲུལ་བའི་རིག་པ་དེ། སྣང་ལ་མ་ངེས་ཀྱི་
བློའི་མཚན་ཉིད། དེ་ལ་དབྱེ་ན། ཁོ་རང་དུ་གྱུར་པའི་དབང་མངོན། ཡིད་
མངོན། རང་རིག་དང་གསུམ། དང་པོ་ནི། ཚུར་མཐོང་གི་རྒྱུད་ཀྱི་གཟུགས་
འཛིན་དབང་མངོན་སྐད་ཅིག་ཐ་མ་ལྟ་བུ། གཉིས་པ་ནི། དེའི་རྒྱུད་ཀྱི་གཟུགས་
འཛིན་ཡིད་མངོན་ལྟ་བུ། གསུམ་པ་ནི། སྒྲ་རྟག་འཛིན་རྟོག་པ་ཉམས་སུ་མྱོང་
བའི་རང་རིག་ལྟ་བུའོ། །
༈ གཉིས་པ་ཚད་མ་དང་མི་བསླུ་བའི་དོན་བྱེ་བྲག་ཏུ་བཤད་པ་ནི། ཚད མ་
ལ་མཚན་ཉིད་དང་དབྱེ་བ་གཉིས། དང་པོ་ནི། གསར་དུ་མི་བསླུ་བའི་རིག པ་
དང་། རང་གི་གཞལ་བྱ་ལ་གསར་དུ་མི་བསླུ་བའི་རིག་པ་གཉིས་རེ་རེ་ནས་
ཚད་མའི་མཚན་ཉིད་ཡིན། དེ་ཡང་མི་བསླུ་བའི་རིག་པ་ཞེས་པའི་ཚད་མའི ངོ་
བོ་མཚོན། གསར་དུ་ཞེས་པས་བྱེད་ལས་མཚོན་པ་ཡིན་ནོ། །དེས་ན་ཚད་མའི་
མཚན་ཉིད་ཀྱི་ཟུར་དུ་གསར་དུ་སྨོས་པ་ལ་དགོས་པ་ཡོད་དེ།
ས་པ་ལ་དགོས་པ་ཡོད་དེ། ཐལ་འགྱུར་ང་ས་
བཅད་ཤེས་ཚད་མར་འདོད་པས། དེ་བཅད་པར་བྱས་པའི་བྱ་བའི་ཆེད་ཡིན་
པའི་ཕྱིར། དེའི་མཚན་ཉིད་ཀྱི་ཟུར་དུ་མི་བསླུ་བ་སྨོས་པ་ལ་དགོས་པ་ཡོད་དེ།
ཡིད་དཔྱོད་ཚད་མར་འདོད་པའི་ལོག་རྟོག་( ༡༩བ) ཡོད་པས། དེ་བཅད་པར་

བྱ་བའི་ཆེད་ཡིན་པའི་ཕྱིར། དེའི་མཚན་ཉིད་ཀྱི་ཟུར་དུ་རིག་པ་སྨོས་པ་ལ་
དགོས་པ་ཡོད་དེ། བྱེ་བྲག་སྨྲ་བས། རྟེན་བཅས་ཀྱི་མིག་དབང་གཟུགས་ཅན་པ་
ཚད་མར་འདོད་པའི་ལོག་རྟོག་ཡོད་པས་དེ་བཅད་པར་བྱ་བའི་ཆེད་ཡིན་
པའི་ཕྱིར། གཉིས་པ་དེ་ལ་ངོ་བོའི་སྒོ་ནས་དབྱེ་ན། མངོན་རྗེས་ཀྱི་ཚད་མ་
གཉིས། རྟེན་གྱི་སྒོ་ནས་དབྱེ་ན། སོ་སྐྱེའི་རྒྱུད་ཀྱི་ཚད་མ་དང༌། འཕགས་རྒྱུད་
ཀྱི་ཚད་མ་གཉིས། མཚན་གཞིའི་སྒོ་ནས་དབྱེ་ན། རང་ལས་ངེས་ཀྱི་ཚད་མ་
དང་གཞན་ལས་ངེས་ཀྱི་ཚད་མ་གཉིས་སུ་ཡོད། ཡང་དེ་ལ་སྒྲས་བརྗོད་
རིགས་ཀྱི་སྒོ་ནས་དབྱེ་ན། སྐྱེས་བུ་ཚད་མ། ངག་ཚད་མ། ཤེས་པ་ཚད་མ་དང་
གསུམ་དུ་ཡོད། དང་པོ་ནི། སངས་འཕགས་ལྟ་བུ། གཉིས་པ་ནི་བསྟན་བཅོས་
རྣམ་འགྲེལ་ལྟ་བུ། གསུམ་པ་དང་ཚད་མ་དོན་གཅིག་རང་གི་གཞལ་བྱ་ལ་སྒྲོ་
འདོགས་གཅོད་བྱེད་ཀྱི་མི་བསླུ་བའི་རིག་པ་དེ། མི་བསླུ་བའི་ཤེས་པའི་མཚན་
ཉིད་ཡིན། མི་བསླུ་བ་དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན། ཡུལ་གྱི་མི་
བསླུ་བ་དང་། ཡུལ་ཅན་གྱི་མི་བསླུ་བ་གཉིས། དང་པོ་ནི། བུམ་པ་ལྟ་བུ། གཉིས་
པ་ནི། བུམ་འཛིན་དབང་མངོན་ལྟ་བུ། བུམ་པ་ལ་ཡུལ་གྱི་མི་བསླུ་བ་ཞེས་
བརྗོད་པའི་རྒྱུ་མཚན་ཡོད་དེ། བུམ་འཛིན་དབང་མངོན་མི་བསླུ་བའི་རིག་
པར་སོང་བའི་ཡུལ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། བུམ་
འཛིན་དབང་མངོན་ལ་ཡུལ་ཅན་གྱི་མི་བསླུ་བ་ཞེས་བརྗོད་པའི་རྒྱུ་མཚན་
ཡོད་དེ། དེ་ཡུལ་བུམ་པ་ལ་མི་བསླུ་བའི་རིག་པ་ཡིན་པའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། དེ་བུམ་པ་ལ་མི་བསླུ་བའི་གོ་དོན་བཞག་ཏུ་ཡོད་དེ།
བུམ་པ་དོན་གཉེར་གྱི་སྐྱེས་( ༢་ན) བུ་དེས། བུམ་འཛིན་དབང་མངོན་ལ་
བརྟེན་ནས་བུམ་པ་ཚོལ་བ་ལ་ཞུགས་པ་དེའི་ཚེ་ན། བུམ་པ་དང་འཕྲད་པ་
ཡོད་པའི་ཕྱིར། དེས་ན། མི་བསླུ་བའི་ཡུལ་ཅན་དེ་ལ་དབྱེ་ན། མི་བསླུ་བའི་
སྐྱེས་བུ། མི་བསླུ་བའི་ངག་མི་བསླུ་བའི་ཤེས་པ་དང་གསུམ་དུ་ཡོད། དང་པོ་

དང་ཚད་མའི་སྐྱེས་བུ་དོན་གཅིག །གཉིས་པ་དང་ངག་རྣམ་དག་དོན་གཅིག །
གསུམ་པ་ལ་དབྱེ་ན། ཚད་མ་དང་བཅད་ཤེས་གཉིས་སུ་ཡོད། དེས་ན་སྒྲ མི་
རྟག་པར་ཚད་མས་ངེས་པའི་གང་ཟག་གིས་སྨྲས་པའི་སྒྲ་མི་རྟག་པར་དམ་
བཅས་པའི་དམ་བཅའ་དང་། དེའི་རྒྱུད་ཀྱི་སྒྲ་མི་རྟག་པར་རྟོགས་པའི་རྗེས་
དཔག་གཉིས་ལ། ཡུལ་ཅན་གྱི་མི་བསླུ་བ་ཞེས་བརྗོད་པའི་རྒྱུ་མཚན་ཡོད དེ།
དེ་གཉིས་རྒྱུ་མཚན་ལྟར་སྣང་གང་གིས་ཀྱང་ལྡོག་པར་མི་ནུས་པས་དེ་ལྟར་
བརྗོད་པའི་ཕྱིར། སྒྲ་མི་རྟག་པར་ཚད་མས་མ་ངེས་པའི་གང་ཟག་གིས་སྨྲས་
པའི་སྒྲ་མི་རྟག་པར་དམ་བཅས་པའི་དམ་བཅའ་དང་། དེའི་རྒྱུད་ཀྱི་སྒྲ་མི་
རྟག་པར་འཛིན་པའི་རྟོག་པ་གཉིས་ལ་ཡུལ་ཅན་གྱི་བསླུ་བ་ཞེས་བརྗོད་པའི་
རྒྱུ་མཚན་ཡོད་དེ། དེ་གཉིས་རྒྱུ་མཚན་ལྟར་སྣང་གཞན་གྱིས་བཟློག་ནུས་པའི་
ཕྱིར། ངག་དོན་ནི། མེ་འཛིན་དབང་མངོན་ཆོས་ཅན། ཚད་མ་ཡིན་ཏེ། གསར་
དུ་མི་བསླུ་བའི་རིག་པ་ཡིན་པའི་ཕྱིར། རྩོད་པ་སྤང་བ་ལ། ཁ་ཅིག་ན་རེ། ཚད་
མ་བསླུ་མེད་ཅན་ཤེས་པ། ཞེས་པའི་གཞུང་འདིས་མེ་འཛིན་དབང་མངོན་
ཚད་མའི་མཚན་གཞིར་དངོས་སུ་བསྟན་པར་ཐལ། ངག་དོན་འཐད་པའི་ཕྱིར།
འདོད་ན། གཞུང་དེས་མེ་འཛིན་དབང་མངོན་ཚད་མར་དངོས་སུ་བསྟན་པར་
ཐལ། འདོད་པའི་ཕྱིར། འདོད་ན། དེས་མེ་འཛིན་དབང་( ༢་) མངོན་དངོས་
སུ་བསྟན་པར་ཐལ་ལོ། །འདོད་ན། ཚད་མ་ཡིན་ན། གཞུང་དེའི་སྐབས་ནས་
དངོས་སུ་བསྟན་པའི་ཚད་མ་ཡིན་དགོས་པར་ཐལ། གཞུང་དེས་མངོན་སུམ་
ཡང་དངོས་སུ་བསྟན། རྗེས་དཔག་ཡང་དངོས་སུ་བསྟན་པའི་ཕྱིར། གཞན་
ཡང་ཁོ་ན་རེ། གཞུང་དེས་གསར་དུ་མི་བསླུ་བའི་རིག་པ་ཚད་མའི་མཚན་ཉིད་
དུ་དངོས་སུ་བསྟན་པར་ཐལ། གཞུང་དེས་མེ་འཛིན་དབང་མངོན་ཚད་མའི་
མཚན་གཞིར་ཡང་དངོས་སུ་བསྟན་པའི་ཕྱིར། འདོད་ན། གཞུང་དེ་ལས་
ལོགས་སུ། མ་ཤེས་དོན་གྱི་གསལ་བྱེད་ཀྱང་། ཞེས་པའི་གཞུང་སྨོས་པ་ལ་

དགོས་པ་མེད་པར་ཐལ་ལོ་ཟེར་ན། སྐྱོན་མེད་དེ། ཚད་མ་བསླུ་མེད་ཅན་ཤེས་
པ། ཞེས་པས། ཚད་མའི་མཚན་ཉིད་ཀྱི་ཟུར་གྱི་གསར་དུ་ཞེས་པ་དེ་སྒྲས་ཟིན་
དེ་ཤེས་པའི་ཕྱིར་དུ་མ་ཤེས་དོན་གྱིས་གསལ་བྱེད་ཀྱང་།ལ་མ་བསྟན་པས།
ཞེས་པ་འདི་བྱུང་བའི་ཕྱིར། ཁ་ཅིག་ན་རེ། བཅད་ཤེས་ཆོས་ཅན། ཚད་མ་ཡིན་
པར་ཐལ། གསར་དུ་མི་བསླུ་བའི་རིག་པ་ཡིན་པའི་ཕྱིར་ཏེ། གསར་དུ་མི་བསླུ་
བའི་རིག་པར་སྐྱེས་པའི་ཕྱིར་ཏེ། མི་བསླུ་བའི་རིག་པར་གསར་དུ་
ཕྱིར་ན་མ་ཁྱབ། རྟགས་དེར་ཐལ། མི་བསླུ་བའི་རིག་པར་སྐྱེས་པའི་ཕྱིར།
གཞན་ཡང་། དེ་ཆོས་ཅན། མི་བསླུ་བའི་རིག་པ་སྐྱེས་པར་ཐལ། དེ་དང་གསར་
དུ་བསླུ་བའི་རིག་པ་གང་རུང་དུ་སྐྱེས་པ་གང་ཞིག །ཕྱི་མ་དེར་མ་སྐྱེས་པའི་
ཕྱིར། དང་པོ་གྲུབ་སྟེ། གསར་དུ་རིག་པར་སྐྱེས་པའི་ཕྱིར་ན་མ་ཁྱབ། གཉིས་པ
མ་གྲུབ་ན། དེ་ཆོས་ཅན། བསླུ་བའི་རིག་པ་ཡིན་པར་ཐལ། མ་གྲུབ་པ་དེའི་
ཕྱིར། ཁ་ཅིག་ན་རེ། རྣམ་མཁྱེན་སྐད་ཅིག་གཉིས་པ་ཆོས་ཅན། རང་གི་གཞལ་
བྱ་ལ་གསར་དུ་མི་བསླུ་( ༢༡ན) བའི་རིག་པ་ཡིན་པར་ཐལ། ཚད་མ་ཡིན་པའི་
ཕྱིར། འདོད་མི་ནུས་ཏེ། དེས་གསར་དུ་རྟོགས་པ་མེད་པའི་ཕྱིར། དེར་ཐལ།
གཞི་གྲུབ་ན་རྣམ་མཁྱེན་སྐད་ཅིག་དང་པོའི་གཞལ་བྱ་ཡིན་དགོས་པའི་ཕྱིར་
ཟེར་ན་མ་ཁྱབ། ཁ་ཅིག་ན་རེ། རྣམ་མཁྱེན་སྐད་ཅིག་གཉིས་པའི་དུས་སུ་རྣམ་
མཁྱེན་སྐད་ཅིག་གཉིས་པ་གསར་དུ་གྲུབ་པ་དེ་རྣམ་མཁྱེན་སྐད་ཅིག་གཉིས་
པས་གསར་དུ་རྟོགས་པ་ཡིན་ཞིང་། དེ་རྣམ་མཁྱེན་སྐད་གཅིག་དང་པོས་མ་
རྟོགས་པའི་ཆོས་ཡིན་ནོ་ཟེར་ན། དེ་མི་འཐད་པར་ཐལ། རྣམ་མཁྱེན་སྐད་ཅིག་
དང་པོས་མ་རྟོགས་པའི་ཆོས་མེད་པའི་ཕྱིར་ཏེ། གཞི་གྲུབ་ན། རྣམ་མཁྱེན་སྐད་
ཅིག་དང་པོའི་གཞལ་བྱ་ཡིན་དགོས་པའི་ཕྱིར་ཏེ། དབུ་མ་རྒྱན་ལས། མཁྱེན་
པའི་སྐད་ཅིག་གཅིག་གིས་ནི། །ཤེས་བྱའི་དཀྱིལ་འཁོར་ཁྱབ་པར་མཛད། །ཅེས་
གསུངས་པའི་ཕྱིར། གཞན་ཡང་། དེ་རྣམ་མཁྱེན་སྐད་ཅིག་དང་པོས་རྟོགས་

པར་ཐལ། རྣམ་མཁྱེན་སྐད་ཅིག་དང་པོས་དེ་རྟོགས་པའི་ཕྱིར་ཏེ། རྣམ་མཁྱེན་
སྐད་ཅིག་གཉིས་པ་དེ། རང་དུས་སུ་རྣམ་མཁྱེན་སྐད་ཅིག་དང་པོའི་གཞལ་བྱ་
ཡིན་པའི་ཕྱིར། མ་གྲུབ་ན། དེ་ཆོས་ཅན། རང་དུས་སུ་རྣམ་མཁྱེན་སྐད་ཅིག་
དང་པོའི་གཞལ་བྱ་ཡིན་པར་ཐལ། རྣམ་མཁྱེན་སྐད་ཅིག་དང་པོའི་གཞལ་བྱ་
ཡིན་པའི་ཕྱིར། ཁྱབ་སྟེ། ཚད་མའི་གཞལ་བྱ་ལ་དེའི་ཕྱིར། དེར་ཐལ། ཚད་མས་
དམིགས་པ་ལ་དེའི་ཕྱིར། བྱས་པ་ལ་ཁོ་ན་རེ། གཟུགས་རྟོགས་པའི་ཚད་མ་
ཡིན་ན། རང་དུས་སུ་གཟུགས་རྟོགས་པའི་ཚད་མ་ཡིན་དགོས་པར་ཐལ། རྣམ་
མཁྱེན་སྐད་ཅིག་དང་པོའི་གཞལ་བྱ་ཡིན་ན། རང་དུས་( ༢༡་)སུ་དེ་སྐད་ཅིག་
དང་པོའི་གཞལ་བྱ་ཡིན་དགོས་པའི་ཕྱིར་ཟེར་ན། འདོད་བྱས་པ་ལ། གཟུགས་
འཛིན་དབང་མངོན་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན།
ཁྱོད་ཀྱིས་རང་དུས་སུ་གཟུགས་རྟོགས་པར་ཐལ། ཁྱོད་རང་དུས་སུ་དེ་རྟོགས་
པའི་ཚད་མ་ཡིན་པའི་ཕྱིར་ན་མ་ཁྱབ། འདོད་ན། རང་དུས་སུ་གཟུགས་ཡོད་
པར་ཐལ་ལོ། །གཞན་ཡང་། གཟུགས་ཀྱི་འབྲས་བུར་གྱུར་པའི་རྣམ་མཁྱེན་
ཆོས་ཅན། རང་དུས་སུ་གཟུགས་ཡོད་པར་རྟོགས་པའི་ཚད་མ་ཡིན་པར་ཐལ།
གཟུགས་ཡོད་པར་རྟོགས་པའི་ཚད་མ་ཡིན་པའི་ཕྱིར། ཁྱབ་པ་ཁས། འདོད་མི་
ནུས་ཏེ། རང་དུས་སུ་དེ་མེད་པར་རྟོགས་པའི་ཚད་མ་ཡིན་པའི་ཕྱིར་ཏེ། ཁྱོད་
རང་དུས་སུ་ཚད་མ་གང་ཞིག །ཁྱོད་ཀྱིས་རང་དུས་སུ་དེ་མེད་པར་རྟོགས་པའི་
ཕྱིར་ཟེར་ན་མ་ཁྱབ། ཁོ་རང་ལ། གཟུགས་འཛིན་དབང་མངོན་ཆོས་ཅན།
རང་དུས་སུ་གཟུགས་རྟོགས་པའི་ཚད་མ་ཡིན་པར་ཐལ། གཟུགས་རྟོགས་པའི་
ཚད་མ་གང་ཞིག ། རང་དུས་སུ་གཟུགས་འཛིན་དབང་མངོན་ཡིན་པའི་ཕྱིར།
ཕྱི་མ་གྲུབ་སྟེ། གཟུགས་འཛིན་དབང་མངོན་ཡིན་པའི་ཕྱིར། ཁ་ཅིག་ན་རེ།
རྒྱུན་མཐའི་བར་ཆད་མེད་ལམ་ཆོས་ཅན་སྟོང་ཉིད་ལ་ཚད་མར་ཐལ། དེ་ལ་
གསར་དུ་མི་བསླུ་བའི་རིག་པ་ཡིན་པའི་ཕྱིར། འདོད་ན། ཐེག་ཆེན་གྱི་མཐོང་

ལམ་བར་ཆད་མེད་ལམ་དེ། སྟོང་ཉིད་ལ་ཚད་མ་ཡིན་པར་ཐལ། འདོད་པའི་
ཕྱིར། འདོད་ན། སྟོང་ཉིད་མངོན་སུམ་གྱིས་རྟོགས་པའི་ཐེག་ཆེན་གྱི་མཐོང་
ལམ་བར་ཆད་མེད་ལམ་སྐད་ཅིག་གཉིས་པ་དེ། སྟོང་ཉིད་ལ་ཚད་མར་ཐལ་
ལོ། །འདོད་ན། སྟོང་ཉིད་མངོན་སུམ་དུ་རྟོགས་པའི་( ༢༢ན) མངོན་སུམ་སྐད་
ཅིག་གཉིས་པ་དེ། སྟོང་ཉིད་ལ་ཚད་མ་ཡིན་པར་ཐལ་ལོ། །འདོད་ན། གཟུགས་
མངོན་སུམ་གྱིས་རྟོགས་པའི་མངོན་སུམ་སྐད་ཅིག་གཉིས་པ་དེ་གཟུགས་ལ་
ཚད་མར་ཐལ། འདོད་པའི་ཕྱིར་ན་རེ་ཞིག་མ་ཁྱབ། འདོད་ན། གཟུགས་
འཛིན་དབང་མངོན་སྐད་ཅིག་གཉིས་པ་དེ་ཡང་གཟུགས་ལ་ཚད་མར་ཐལ་ལོ་
ཟེར་ན། ཁོ་རང་ལ། ཐེག་ཆེན་གྱི་མཐོང་ལམ་བར་ཆད་མེད་ལམ་དེ་སྟོང་ཉིད་
ལ་ཚད་མ་མ་ཡིན་པར་ཐལ། དེ་དེ་ལ་མངོན་སུམ་གྱི་ཚད་མ་མ་ཡིན་པའི་ཕྱིར་
ཏེ། དམན་ལམ་སྔོན་དུ་མ་སོང་བའི་སྟོང་ཉིད་ལ་རྩེ་གཅིག་ཏུ་མཉམ་པར་
བཞག་པའི་ཐེག་ཆེན་གྱི་སྦྱོར་ལམ་ཆོས་མཆོག་ཐ་མའི་ཡེ་ཤེས་དེ། སྟོང་ཉིད་ལ་
མངོན་སུམ་གྱི་ཚད་མ་མ་ཡིན་པའི་ཕྱིར། མ་གྲུབ་ན། དེ་འདྲའི་ཡེ་ཤེས་ལ་
གནས་པའི་བྱང་སེམས་དེ་སྟོང་ཉིད་མངོན་སུམ་དུ་རྟོགས་པའི་གང་ཟག་ཏུ་
ཐལ་ལོ། །ཁ་ཅིག་ན་རེ། ཚད་མ་ཚད་མས་ངེས་པའི་གང་ཟག་ཡིན་ན། ཚད་མ་
རིག་པར་ཚད་མས་ངེས་པའི་གང་ཟག་ཡིན་དགོས་པར་ཐལ། རིག་པ་ཚད་
མའི་མཚན་ཉིད་ཀྱི་ཟུར་གཅིག་ཡིན་པའི་ཕྱིར། འདོད་ན། བྱེ་བྲག་སྨྲ་བ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། ཚད་མ་ཚད་མའི་གཞལ་བྱ་འཇལ་
བྱེད་དུ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཚད་མའི་གཞལ་བྱ་
ཚད་མའི་གཞལ་བྱར་ཚད་མས་ངེས་པའི་གང་ཟག་ཡིན་པའི་ཕྱིར་ན་མ་ཁྱབ།
ཁོ་རང་ལ། ཡོད་པ་ཚད་མས་ངེས་ནས། ཚད་མ་ཚད་མས་མ་ངེས་པའི་གང་
ཟག་ཆོས་ཅན། ཚད་མ་ཚད་མས་ངེས་པའི་གང་ཟག་ཏུ་ཐལ། ཚད་མ་ཚད་
མས་དམིགས་པའི་དམིགས་བྱེད་དུ་( ༢༢་) ཚད་མས་ངེས་པའི་གང་ཟག་ཡིན་

པའི་ཕྱིར་ཏེ། ཚད་མས་དམིགས་པ་ཚད་མས་དམིགས་པར་ཚད་མས་ངེས་
པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། ཚད་མས་
དམིགས་པ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། ཡོད་པ་ཚད་མས་
ངེས་པའི་གང་ཟག་ཡིན་པའི་ཕྱིར། གཞན་ཡང་རྒྱང་འཕེན་པ་ཆོས་ཅན། རང་
རྒྱུད་ཀྱི་རྗེས་སུ་དཔག་པའི་ཚད་མ། རང་རྒྱུད་ཀྱི་རྗེས་སུ་དཔག་པའི་ཚད་མར་
ཚད་མས་ངེས་པའི་གང་ཟག་ཡིན་པར་ཐལ། རང་རྒྱུད་ཀྱི་རྗེས་སུ་དཔག་པའི་
ཚད་མ། རང་རྒྱུད་ཀྱི་རྗེས་སུ་དཔག་པའི་ཚད་མའི་གཞལ་བྱ་འཇལ་བྱེད་དུ་
ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རང་རྒྱུད་ཀྱི་རྗེས་སུ་དཔག་
པའི་ཚད་མའི་གཞལ་བྱ། རང་རྒྱུད་ཀྱི་རྗེས་སུ་དཔག་པའི་ཚད་མའི་གཞལ་
བྱར་ཚད་མས་ངེས་པའི་དེ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་
རྒྱུད་ཀྱི་རྗེས་སུ་དཔག་པའི་ཚད་མའི་གཞལ་བྱ་ཚད་མས་ངེས་པའི་དེ་ཡིན་
པའི་ཕྱིར། རྩ་བར་འདོད་ན། དེ་ཆོས་ཅན། རང་རྒྱུད་ཀྱི་རྗེས་སུ་དཔག་པའི་
ཚད་མ་ཚད་མས་ངེས་པའི་དེ་ཡིན་པར་ཐལ། འདོད་པའི་ཕྱིར། འདོད་མི་ནུས་
ཏེ། རང་རྒྱུད་ཀྱི་རྗེས་སུ་དཔག་པའི་ཚད་མ་མེད་པར་བདེན་ཞེན་གྱི་འདོད་
པའི་གང་ཟག་ཡིན་པའི་ཕྱིར། ཁ་ཅིག་ན་རེ། རང་གི་གཞལ་བྱ་ལ་གསར་དུ་མི་
བསླུ་བའི་རིག་པ་ཚད་མས་ངེས་པའི་གང་ཟག་ཡིན་ན། གསར་དུ་མི་བསླུ་བའི་
རིག་པ་ཚད་མས་ངེས་པའི་གང་ཟག་ཡིན་དགོས་པར་ཐལ། དེ་གཉིས་རེ་རེ་
ནས་ཚད་མའི་མཚན་ཉིད་ཡིན་པའི་ཕྱིར། འདོད་ན། གསར་དུ་མི་བསླུ་བའི་
རིག་པ་ཚད་མས་མ་ངེས་པའི་གང་ཟག་ཆོས་ཅན། དེར་ཐལ། དེའི་ཕྱིར།
རྟགས་གྲུབ་སྟེ།( ༢༣ན)རང་རྒྱུད་ཀྱི་ཚད་མ་རང་རྒྱུད་ཀྱི་ཚད་མར་སོང་བའི་
གཞལ་བྱ་ལ་གསར་དུ་མི་བསླུ་བའི་རིག་པར་ཚད་མས་ངེས་པའི་གང་ཟག་
ཡིན་པའི་ཕྱིར་ཏེ། རང་རྒྱུད་ཀྱི་ཚད་མ་རང་རྒྱུད་ཀྱི་ཚད་མར་སོང་བའི་གཞལ་
རང་རྒྱུད་ཀྱི་ཚད་མའི་བྱ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ།

བསྟན་བཅོས་ཚད་
གཞལ་བྱ་རང་རྒྱུད་ཀྱི་ཚད་མའི་གཞལ་བྱར་ཚད་མས་ངེས་པའི་གང་ཟག་
ཡིན་པའི་ཕྱིར་ན་མ་ཁྱབ་རྟགས་གྲུབ་སྟེ། རང་རྒྱུད་ཀྱི་ཚད་མའི་གཞལ་བྱ་ཚད་
མས་ངེས་པའི་གང་ཟག་ཡིན་པའི་ཕྱིར། ཁ་ཅིག་ན་རེ། སེམས་ཅན་གྱི་རྒྱུད་ཀྱི་
གང་ཟག་གི་བདག་མེད་རྟོགས་པའི་རྗེས་དཔག་ཆོས་ཅན། རང་གི་གཞལ་བྱ་
ལ་སྒྲོ་འདོགས་གཅོད་བྱེད་ཀྱི་རིག་པ་ཡིན་པར་ཐལ། ཚད་མ་ཡིན་པའི་ཕྱིར།
འདོད་ན། དེ་འདྲའི་རྗེས་དཔག་དེ་གང་ཟག་གི་བདག་ཡོད་པར་སྒྲོ་འདོགས་
པའི་སྒྲོ་འདོགས་གཅོད་བྱེད་ཀྱི་ཚད་མར་ཐལ་ལོ། །འདོད་པའི་ཕྱིར། འདོད་ན།
དེ་གང་ཟག་གི་བདག་འཛིན་གཅོད་བྱེད་ཀྱི་རིག་པར་ཐལ་ལོ། །འདོད་ན། དེ་
འཁོར་བའི་རྩ་བ་གཅོད་བྱེད་ཀྱི་རིག་པར་ཐལ། འདོད་པ་གང་ཞིག །གང་ཟག་
གི་བདག་འཛིན་འཁོར་བའི་རྩ་བ་ཡིན་པའི་ཕྱིར་ན།མ་ཁྱབ། འདོད་ན།
སེམས་ཅན་དེ་འཁོར་བའི་རྩ་བ་ཆོད་པའི་གང་ཟག་ཏུ་ཐལ་ལོ། །ཁ་ཅིག་ན་རེ།
རྣམ་མཁྱེན་ཆོས་ཅན། གང་ཟག་གི་བདག་ལ་ཚད་མར་ཐལ། དེ་ལ་སྒྲོ་འདོགས་
གསར་དུ་གཅོད་བྱེད་ཀྱི་རིག་པ་ཡིན་པའི་ཕྱིར་ཏེ། གང་ཟག་གི་བདག་ཡོད་
པར་སྒྲོ་འདོགས་པའི་སྒྲོ་འདོགས་གསར་དུ་གཅོད་བྱེད་ཀྱི་རིག་པ་ཡིན་པ་
གང་ཞིག །གང་ཟག་གི་བདག་ཡོད་པར་སྒྲོ་འདོགས་པའི་སྒྲོ་འདོགས་དེ། གང་
ཟག་གི་( ༢༣་) བདག་ལ་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར། ཕྱི་མ་
གྲུབ་སྟེ། ཀ་བུམ་གཉིས་མེད་པར་སྒྲོ་འདོགས་པའི་སྒྲོ་འདོགས་དེ། ཀ་བུམ་
གཉིས་ལ་སྒྲོ་འདོགས་པའི་སྒྲོ་འདོགས་ཡིན་པའི་ཕྱིར་ཏེ། ཀ་བུམ་གཉིས་ལ་སྒྲོ་
འདོགས་པའི་སྒྲོ་འདོགས་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཀ་བུམ་
གཉིས་ཀ་བུམ་གཉིས་དང་གཅིག་མ་ཡིན་པར་སྒྲོ་འདོགས་པའི་སྒྲོ་འདོགས་དེ་
དེ་ཡིན་པའི་ཕྱིར། ཁ་ཅིག་ན་རེ། ཉན་ཐོས་ཀྱི་སྒོམ་ལམ་བར་ཆད་མེད་ལམ་
ཆོས་ཅན། སྟོང་ཉིད་ལ་གསར་དུ་མི་བསླུ་བའི་རིག་པ་ཡིན་པར་ཐལ། དེ་ལ་
ཚད་མ་ཡིན་པའི་ཕྱིར། འདོད་ན། ཉན་ཐོས་སྒོམ་ལམ་པ་དེ། སྟོང་ཉིད་མངོན་

སུམ་གྱིས་རྟོགས་ཟིན་རྒྱུད་ལྡན་དུ་སྒོམ་པར་བྱེད་པའི་གང་ཟག་མ་ཡིན་པར་
ཐལ། ཉན་ཐོས་ཀྱི་སྒོམ་ལམ་བར་ཆད་མེད་ལམ་དེ་སྟོང་ཉིད་ལ་གསར་དུ་
བསླུ་བའི་རིག་པ་ཡིན་པའི་ཕྱིར་ན་མ་ཁྱབ།གཟུང་བ་འཛིན་ཕྱིར་ཀུན་རྫོབ་ནི།
མཐའ་དཔྱད་པ་ལ། ཁ་ཅིག་ན་རེ། རང་གི་ཉེར་ལེན་དུ་གྱུར་པའི་ཚད་མ་སྔ
མས་རྟོགས་ཟིན་གྱི་དོན་རྟོགས་པའི་མི་བསླུ་བའི་རིག་པ་དེ། བཅད་ཤེས་ཀྱི་
མཚན་ཉིད་ཟེར་ན། རྣམ་མཁྱེན་སྐད་ཅིག་གཉིས་པ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། རྟགས་གྲུབསྟེ། རང་གི་ཉེར་ལེན་དུ་གྱུར་པའི་
རྣམ་མཁྱེན་སྐད་ཅིག་དང་པོས་རྟོགས་ཟིན་གྱི་དོན་རྟོགས་པའི་མི་བསླུ་བའི་
རིག་པ་ཡིན་པའི་ཕྱིར། མ་གྲུབ་ན། དེར་ཐལ། རྣམ་མཁྱེན་སྐད་ཅིག་དང་པོས་
རྟོགས་ཟིན་གྱི་ཆོས་ཐམས་ཅད་རྣམ་མཁྱེན་སྐད་ཅིག་གཉིས་པའི་གཞལ་བྱ་
ཡིན་( ༢༤ན)པའི་ཕྱིར། ཁ་ཅིག་ན་རེ། རང་གི་ཉེར་ལེན་དུ་གྱུར་པའི་ཚད་མ་སྔ་
མས་རྟོགས་ཟིན་གྱི་དོན་རྟོགས་པའི་གསར་དུ་མི་བསླུ་བའི་རིག་པ་མ་ཡིན་
པའི་མི་བསླུ་བའི་རིག་པ་བཅད་ཤེས་ཀྱི་མཚན་ཉིད་ཟེར་ན། བྱས་པའི་རྟགས་
ལས་སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། མཚོན་བྱ་དེར་ཐལ། མཚན་
ཉིད་དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་རང་གི་ཉེར་ལེན་དུ་གྱུར་པའི་
སྒྲ་འཛིན་དབང་མངོན་གྱིས་རྟོགས་ཟིན་གྱི་དོན་རྟོགས་པའི་གསར་དུ་མི་བསླུ་
བའི་རིག་པ་མ་ཡིན་པའི་མི་བསླུ་བའི་རིག་པ་ཡིན་པའི་ཕྱིར་ཏེ། དེ་ཁོ་རང་གི་
ཉེར་ལེན་དུ་གྱུར་པའི་སྒྲ་འཛིན་དབང་མངོན་གྱིས་རྟོགས་ཟིན་གྱི་དོན་སྒྲ་
རྟོགས་པའི་གསར་དུ་མི་བསླུ་བའི་རིག་པ་མ་ཡིན་པའི་མི་བསླུ་བའི་རིག་པ་
ཡིན་པའི་ཕྱིར་ཏེ། ། དེ་རང་གི་ཉེར་ལེན་དུ་གྱུར་པའི་སྒྲ་འཛིན་དབང་མངོན་
གྱིས་རྟོགས་ཟིན་གྱི་དོན་སྒྲ་རྟོགས་པའི་བཅད་ཤེས་ཡིན་པའི་མི་བསླུ་བའི་
རིག་པ་ཡིན་པའི་ཕྱིར། བྱས་པ་ལ་ཁོ་ན་རེ། བྱས་པའི་རྟགས་ལས་སྒྲ་མི་རྟག་

རྟོགས་ཀྱི་རྗེས་དཔག་གི་ཉེར་ལེན་དུ་གྱུར་པའི་ཚད་མ་སྔ་མ་དེས།
རྗེས་དཔག་གི་གཞལ་བྱ་རྟོགས་པར་ཐལ། དེ་འདྲའི་རྗེས་དཔག་དེས། དེ་
འདྲའི་རྗེས་དཔག་གི་ཉེར་ལེན་དུ་གྱུར་པའི་ཚད་མ་སྔ་མའི་གཞལ་བྱ་རྟོགས་
པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲའི་རྗེས་དཔག་དེས། རང་གི་ཉེར་
ལེན་དུ་གྱུར་པའི་ཚད་མ་སྔ་མས་རྟོགས་ཟིན་གྱི་དོན་རྟོགས་པའི་ཕྱིར། རྩ་བར་
འདོད་ན། དེ་འདྲའི་རྗེས་དཔག་དེ་རང་གི་གཞལ་བྱ་རྟོགས་ཟིན་གྱི་དོན་
རྟོགས་པའི་རིག་པ་ཡིན་པར་ཐལ་ལོ། །འདོད་མི་ནུས་ཏེ།དེ་རང་གི་
གཞལ་བྱ་གསར་དུ་རྟོགས་པའི་རིག་པ་ཡིན་པའི་ཕྱིར། འོ་ན་ཁོ་རང་
ལ། བྱས་པའི་རྟགས་ལས་སྒྲ་མི་རྟག་པར་རྟོགས་པའི་རྗེས་དཔག་གི་ཉེར་ལེན་
དུ་གྱུར་པའི་སྒྲ་འཛིན་དབང་མངོན་དེས། དེ་འདྲའི་རྗེས་དཔག་གི་གཞལ་བྱ་
རྟོགས་པར་ཐལ། དེ་འདྲའི་རྗེས་དཔག་དེས། རང་གི་ཉེར་ལེན་དུ་གྱུར་པའི་སྒྲ་
འཛིན་དབང་མངོན་གྱི་གཞལ་བྱའི་གཙོ་བོ་རྟོགས་པའི་ཕྱིར། ཁྱབ་པ་ཁས།
དེར་ཐལ། དེས་དེའི་གཞལ་བྱའི་གཙོ་བོ་སྒྲ་རྟོགས་པའི་ཕྱིར། རྩ་བར་འདོད་ན།
དེའི་ཉེར་ལེན་དུ་གྱུར་པའི་སྒྲ་འཛིན་དབང་མངོན་དེས། སྒྲ་མི་རྟག་པར་
རྟོགས་པར་ཐལ་ལོ། །སྔར་གྱི་མཚན་ཉིད་དེ་ལ་སྐྱོན་འཕེན་པ་ཁ་ཅིག་ན་རེ།
བྱས་པའི་རྟགས་ལས། སྒྲ་མི་རྟག་པ་རྟོགས་པའི་རྗེས་དཔག་སྐད་ཅིག་གཉིས་
པ་ཆོས་ཅན། དེའི་ཉེར་ལེན་དུ་གྱུར་པའི་ཚད་མ་སྔ་མས་རྟོགས་ཟིན་གྱི་དོན་
རྟོགས་པའི་གསར་དུ་མི་བསླུ་བའི་རིག་པ་མ་ཡིན་པའི་མི་བསླུ་བའི་རིག་པ་
ཡིན་པར་ཐལ། བཅད་ཤེས་ཡིན་པའི་ཕྱིར། འདོད་ན། དེ་ཆོས་ཅན། རང་གི་
ཉེར་ལེན་དུ་གྱུར་པའི་ཚད་མ་སྔ་མའི་གཞལ་བྱ་རྟོགས་པའི་རིག་པ་ཡིན་པར་
ཐལ། འདོད་པའི་ཕྱིར། འདོད་ན། དེ་ཆོས་ཅན། རང་གི་ཉེར་ལེན་དུ་གྱུར་པའི་
བྱས་རྟགས་ཀྱི་སྒྲ་མི་རྟག་པར་སྒྲུབ་པའི་ཚུལ་གསུམ་རྟོགས་པའི་ཚད་མའི་
གཞལ་བྱ་རྟོགས་པའི་རིག་པ་ཡིན་པར་ཐལ། འདོད་པ་གང་ཞིག །ཁྱོད་ཀྱི་ཉེར་

ལེན་དུ་གྱུར་པའི་དེ་སྐོར་གྱི་ཚུལ་གསུམ་རྟོགས་པའི་ཚད་མ་ཡོད་པའི་ཕྱིར་ན་
མ་ཁྱབ། འདོད་ན། དེ་ཆོས་ཅན། བྱས་རྟགས་ཀྱིས་དེ་སྒྲུབ་ཀྱི་ཚུལ་གསུམ་
རྟོགས་པའི་རིག་པ་ཡིན་པར་ཐལ་ལོ། །( ༢༥ན) ཁ་ཅིག་ན་རེ། རང་ཡིན་པའམ་
རང་གི་ནང་ཚན་དུ་གྱུར་པའི་ཚད་མ་མེད་པ་གང་ཞིག་མི་བསླུ་བའི་རིག་པ་
སྒྲ་རྟོགས་པའི་བཅད་ཤེས་ཆོས་ཅན་བཅད་ཤེས་ཀྱི་མཚན་ཉིད་ཟེར་ན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན། ཁྱོད་ཡིན་
ན་ཚད་མ་མ་ཡིན་དགོས་པར་ཐལ། འདོད་པའི་ཕྱིར། འདོད་ན། སྒྲ་མི་རྟག
པར་རྟོགས་པའི་རྗེས་དཔག་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ
དེ་སྒྲ་ལ་བཅད་ཤེས་ཡིན་པའི་ཕྱིར། བྱས་པ་ལ་ཁོ་ན་རེ། སྒྲ་མི་རྟག་པར་རྟོགས་
པའི་རྗེས་དཔག་ཆོས་ཅན། སྒྲ་རྟོགས་པས་སྒྲ་མི་རྟག་པ་ལ་གསར་དུ་མི་བསླུ་
བའི་རིག་པ་ཡིན་པར་ཐལ། སྒྲ་རྟོགས་པའི་བཅད་ཤེས་སུ་གྱུར་པའི་སྒྲ་མི་རྟག་
པ་ལ་གསར་དུ་མི་བསླུ་བའི་རིག་པ་ཡིན་པའི་ཕྱིར། འདོད་ན། དེ་ཆོས་ཅན།
སྒྲ་རྟོགས་པས་རང་གི་གཞལ་བྱ་ལ་གསར་དུ་མི་བསླུ་བའི་རིག་པ་ཡིན་པར་
ཐལ། འདོད་པ་གང་ཞིག །སྒྲ་མི་རྟག་པ་དེ་ཁྱོད་ཀྱི་གཞལ་བྱའི་གཙོ་བོ་ཡིན་
པའི་ཕྱིར་ན་མ་ཁྱབ། འདོད་ན། སྒྲ་རྟོགས་པའི་ཚད་མ་ཡིན་པར་ཐལ། འདོད་
པའི་ཕྱིར། ཁ་ཅིག་ན་རེ། རང་གི་གཞལ་བྱ་རྟོགས་ཟིན་རྟོགས་པའི་རིག་པ་དེ་
བཅད་ཤེས་ཀྱི་མཚན་ཉིད་ཟེར་ན། རྣམ་མཁྱེན་སྐད་ཅིག་གཉིས་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། རང་གི་གཞལ་བྱ་རྟོགས་ཟིན་
རྟོགས་པའི་རྣམ་མཁྱེན་ཡིན་པའི་ཕྱིར། མ་གྲུབ་ན། རྣམ་མཁྱེན་སྐད་ཅིག་
གཉིས་པའི་གཞལ་བྱ་རྟོགས་ཟིན་ཆོས་ཅན། རྣམ་མཁྱེན་སྐད་ཅིག་གཉིས་པ་
ཁྱོད་རྟོགས་པའི་རྣམ་མཁྱེན་ཡིན་པར་ཐལ། ཁྱོད་( ༢༥༠) གཞི་གྲུབ་པའི་ཕྱིར།
བྱས་པ་ལ་ཁོ་ན་རེ། རྣམ་མཁྱེན་སྐད་ཅིག་གཉིས་པ་དེ། རང་གི་གཞལ་བྱ་ལ་
གསར་དུ་མི་བསླུ་བའི་རིག་པ་མ་ཡིན་པར་ཐལ། དེ་རང་གི་གཞལ་བྱ་རྟོགས་

ཟིན་རྟོགས་པའི་རིག་པ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཚད་མ་
ཡིན་པའི་ཕྱིར། ཁོ་རང་ལ། རྣམ་མཁྱེན་སྐད་ཅིག་གཉིས་པ་དེ། རང་རྒྱུ་ལས་
གསར་དུ་སྐྱེས་པའི་དངོས་པོ་མ་ཡིན་པར་ཐལ། དེ་རང་རྒྱུ་ལས་སྐྱེས་ཟིན་སྐྱེས་
པའི་དངོས་པོ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྐྱེ་བ་ཐུག་
བཅས་དང་། ། དོན་བཅས་ཀྱི་དངོས་པོ་ཡིན་པའི་ཕྱིར། རྩ་བར་འདོད་མི་ནུས་
ཏེ། དེ་རང་གི་རྒྱུའི་དུས་སུ་མེད་ཅིང་། རང་རྒྱུ་ལས་གསར་དུ་སྐྱེས་པའི་དངོས་
པོ་ཡིན་པའི་ཕྱིར། ཁ་ཅིག་ན་རེ། ངེས་ཤེས་ཡིན་ན་བཅད་ཤེས་ཡིན་པས་ཁྱབ་
ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། ཡིད་དཔྱོད་ཆོས་ཅན། དེར་ཐལ།
དེའི་ཕྱིར། རྟགས་གྲུབ་སྟེ། རང་གི་གཞལ་བྱ་ངེས་པའི་ངེས་ཤེས་ཡིན་པའི་ཕྱིར་
ཏེ། དེའི་གཞལ་བྱ་ཡོད་པའི་ཕྱིར་ཏེ། རང་ཡུལ་དུ་གྱུར་པའི་ལྐོག་གྱུར་མཐའ་
གཅིག་ཏུ་གོ་བའི་ཡིད་དཔྱོད་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། སྒྲ་མི་
རྟག་པར་ཚད་མས་མ་ངེས་པའི་གང་ཟག་གི་རྒྱུད་ཀྱི་སྒྲ་མི་རྟག་པར་འཛིན་
པའི་རྟོག་པ་དེ་དེ་ཡིན་པའི་ཕྱིར་ཏེ། དེ་སྒྲ་མི་རྟག་པ་མཐའ་གཅིག་ཏུ་གོ་བའི་
བསླུ་བའི་ཞེན་རིག་དོན་མཐུན་ཡིན་པའི་ཕྱིར་ཟེར་ན། ཁོ་རང་ལ། ཡིད་དཔྱོད་
དེ་རང་གི་གཞལ་བྱ་རྟོགས་པའི་བློ་ཡིན་པར་ཐལ། དེ་རང་གི་གཞལ་བྱ་ངེས་
པའི་བློ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་རང་གི་གཞལ་བྱ་མ་
རྟོགས་པའི་( ༢༦ན) བློ་ཡིན་པའི་ཕྱིར་ཏེ། དེ་མ་རྟོགས་པའི་བློ་ཡིན་པའི་ཕྱིར་
ཏེ། ཤིང་ཞེས་པའི་ངག་ལ་བརྟེན་ནས་སྐྱེས་པའི་ཤིང་མ་ཡིན་པ་ལས་ལོག་པ་
གོ་བའི་ཡིད་དཔྱོད་དེ་མ་རྟོགས་པའི་བློ་ཡིན་པའི་ཕྱིར། གཞན་ཡང་ཡིད་
དཔྱོད་དེ་ངེས་ཤེས་མ་ཡིན་པར་ཐལ། ངེས་ཤེས་དོན་མཐུན་དེ་བཅད་ཤེས་
ཡིན་པའི་ཕྱིར་ཏེ། སྔོན་འཛིན་དབང་མངོན་གྱིས་དྲངས་ནས་སྐྱེས་པའི་སྔོན་
པོ་དོན་མཐུན་ངེས་པའི་ངེས་ཤེས་དེ་བཅད་ཤེས་ཡིན་པའི་ཕྱིར་ཏེ། དེ་སྔོན་པོ་
སྔོན་པོ་མ་ཡིན་པར་སྒྲོ་འདོགས་པའི་སྒྲོ་འདོགས་ཆོད་ཟིན་ཆོད་པའི་རིག་པ་

ཡིན་པའི་ཕྱིར་ཏེ། ངེས་པ་དང་ནི་སྒྲོ་འདོགས་ཡིད། །ཞེས་གསུངས་པའི་ཕྱིར།
ཁ་ཅིག་ན་རེ། གཟུང་བ་འཛིན་ཕྱིར་ཀུན་རྫོབ་ནི། །ཞེས་པའི་དོན་དུ་བསམས་
ནས། བཅད་ཤེས་ཡིན་ན། བློ་ཀུན་རྫོབ་པ་ཡིན་པས་ཁྱབ་ཟེར་ན། དེ་མི་འཐད་
པ་ཐལ། མངོན་སུམ་བཅད་ཤེས་ཡོད་པའི་ཕྱིར་ཏེ། གཏན་ཚིགས་ཐིགས་པ་
ཆོས་མཆོག་ཏུ་དྲངས་པ་ལས། མངོན་སུམ་དང་རྗེས་དཔག་སྐད་ཅིག་དང་པོ་
གཉིས་ནི་ཚད་མ་ཡིན་ལ། དེ་དག་གི་རྒྱུན་དུ་གྱུར་པའི་གྲུབ་པ་དང་བདེ་བ་ཐ་
མི་དད་པའི་ཕྱིར། ཕྱི་མ་རྣམས་ནི་ཚད་མ་ཡིན་པ་སྤངས་པའོ། །ཞེས་གསུངས་
པའི་ཕྱིར། བྱས་པ་ལ་ཁོ་ན་རེ། མངོན་སུམ་སྐད་ཅིག་གཉིས་པ་བཅད་ཤེས་སུ་
ཐལ། མངོན་སུམ་བཅད་ཤེས་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ
གཞི་གྲུབ་ན་མངོན་སུམ་སྐད་ཅིག་གཉིས་པས་གསར་དུ་རྟོགས་པས་ཁྱབ་པའི
ཕྱིར། གཞི་གྲུབ་ན། རྣལ་འབྱོར་མངོན་སུམ་སྐད་ཅིག་གཉིས་པས་གསར་
དུ་རྟོགས་པས་ཁྱབ་པའི་ཕྱིར་ཏེ། ( ༢༦་) གཞི་གྲུབ་ན་རྣམ་མཁྱེན་སྐད་ཅིག་
གཉིས་པས་གསར་དུ་རྟོགས་པས་ཁྱབ་པའི་ཕྱིར། ཁ་ཅིག་ན་རེ། མངོན་སུམ་
བཅད་ཤེས་ཡོད་ཀྱང་། རྗེས་དཔག་བཅད་ཤེས་མེད་དོ་ཟེར་ན། དེ་ཡོད་པར་
ཐལ། སྒྲ་མི་རྟག་པ་རྟོགས་པའི་རྗེས་དཔག་སྐད་ཅིག་གཉིས་པ་དེ་དེ་ཡིན་པའི་
ཕྱིར་ཏེ། དེ་རྗེས་དཔག་གང་ཞིག །བཅད་ཤེས་ཡིན་པའི་ཕྱིར། དང་པོ་གྲུབ་སྟེ།
དེ་སྒྲ་མི་རྟག་པ་རྟོགས་པའི་རྗེས་དཔག་ཡིན་པའི་ཕྱིར། གཉིཔ་པ་གྲུབ་སྟེ།
རྗེས་དཔག་སྐད་ཅིག་གཉིས་པ་རྗེས་དཔག་ཡིན་པའི་ཕྱིར་ཏེ། མངོན་སུམ་
སྐད་ཅིག་གཉིས་པ་མངོན་སུམ་ཡིན་པའི་ཕྱིར། བྱས་པ་ལ་ཁོ་ན་རེ། རྗེས་
དཔག་བཅད་ཤེས་མེད་པར་ཐལ། རྗེས་དཔག་དང་རྗེས་སུ་དཔག་པའི་ཚད་
མ་གཉིས་མཚན་ཉིད་གཅིག་གིས་མཚོན་ནུས་པའི་ཕྱིར་ཏེ། རང་དོན་རྗེས་
དཔག་དང་རང་དོན་རྗེས་སུ་དཔག་པའི་ཚད་མ་གཉིས་མཚན་ཉིད་གཅིག་
གིས་མཚོན་ནུས་པའི་ཕྱིར་ཏེ། རང་གི་རྟེན་དུ་གྱུར་པའི་རྟགས་ཡང་དག་ལ་

བརྟེན་ནས་སྐྱེས་པའི་གསར་དུ་མི་བསླུ་བའི་ཞེན་རིག་དེ། རང་དོན་རྗེས་
དཔག་གི་མཚན་ཉིད་ཡང་ཡིན།གཅིག་ཤོས་ཀྱི་མཚན་ཉིད་ཡང་ཡིན་པའི་
ཕྱིར། དང་པོ་གྲུབ་སྟེ། ཚད་མ་མདོ་ལས། རྗེས་དཔག་རྣམ་གཉིས་རང་དོན་ནི། །
ཚུལ་གསུམ་རྟགས་ལས་དོན་མཐོང་ཡིན། །ཞེས་གསུངས་པའི་ཕྱིར་ན་མ་ཁྱབ་
སྟེ། རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་པའི་གསར་
དུ་མི་བསླུ་བའི་ཞེན་རིག་དེ་རང་དོན་རྗེས་སུ་དཔག་པའི་ཚད་མའི་མཚན་
ཉིད་ཡིན་པ་དེ། ལུང་དེའི་དོན་ཡིན་པའི་ཕྱིར། དེ་ལྟར་མ་ཡིན་ན་རྗེས་དཔག་
གསར་དུ་མི་བསླུ་བའི་རིག་པ་དེ། རྗེས་དཔག་ཚད་མའི་( ༢༧ན) མཚན་ཉིད་དུ་
ཐལ། མངོན་སུམ་གསར་དུ་མི་བསླུ་བའི་རིག་པ་དེ། མངོན་སུམ་ཚད་མའི་
མཚན་ཉིད་ཡིན་པའི་ཕྱིར། འདོད་ན། རྗེས་དཔག་གསར་དུ་མི་བསླུ་བའི་རིག་
པར་ཚད་མས་ངེས་ནས། གཅིག་ཤོས་ཚད་མས་མ་ངེས་པའི་གང་ཟག་ཆོས་
ཅན། རྗེས་དཔག་ཚད་མ་ཚད་མས་ངེས་པའི་གང་ཟག་ཏུ་ཐལ། རྗེས་སུ་དཔག་
པའི་ཚད་མ་དེ་ཚད་མས་ངེས་པའི་གང་ཟག་ཡིན་པའི་ཕྱིར་ཏེ། རྗེས་དཔག་
ཚད་མས་ངེས་པའི་གང་ཟག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ།
རྗེས་དཔག་གསར་དུ་མི་བསླུ་བའི་རིག་པར་ཚད་མས་ངེས་པའི་དེ་ཡིན་པའི་
ཕྱིར་ཏེ། ཆོས་ཅན་དེའི་ཕྱིར་དེ་ལྟར་བྱས་པ་ལ་ཁོ་ན་རེ། རྗེས་དཔག་གི་གསར་
དུ་མི་བསླུ་བའི་རིག་པ་དེ། རྗེས་དཔག་གི་ཚད་མའི་མཚན་ཉིད་ཡིན་པར་ཐལ།
རྗེས་དཔག་གསར་དུ་མི་བསླུ་བའི་རིག་པ་དེ། རྗེས་དཔག་ཚད་མའི་མཚན་
ཉིད་ཡིན་པའི་ཕྱིར་ན་མ་ཁྱབ།། འདོད་མི་ནུས་ཏེ། རང་གི་རྟེན་དུ་གྱུར་པའི་
རྟགས་ཡང་དག་ལ་བརྟེན་ནས་སྐྱེས་པའི་གསར་དུ་མི་བསླུ་བའི་ཞེན་རིག་དེ།
རྗེས་དཔག་གི་ཚད་མའི་མཚན་ཉིད་ཡིན་པའི་ཕྱིར། ཁོ་རང་ལ། མངོན་སུམ་
གྱིས་གསར་དུ་མི་བསླུ་བའི་རིག་པ་དེ། མངོན་སུམ་གྱི་ཚད་མའི་མཚན་ཉིད་
ཡིན་པར་ཐལ། མངོན་སུམ་གསར་དུ་མི་བསླུ་བའི་རིག་པ་དེ། མངོན་སུམ་ཚད་

་
མའི་མཚན་ཉིད་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། མངོན་སུམ་
ཚད་མའི་མཚན་ཉིད་ཡོད་པའི་ཕྱིར། འདོད་མི་ནུས་ཏེ། རྟོག་པ་དང་བྲལ་ཞིང་
མ་འཁྲུལ་བའི་གསར་དུ་མི་བསླུ་བའི་རིག་པ་དེ། མངོན་སུམ་( ༢༧བ)གྱི་ཚད་
མའི་མཚན་ཉིད་ཡིན་པའི་ཕྱིར། དེ་ལྟར་ན། མངོན་སུམ་བཅད་ཤེས་ཡོད་དེ།
ཚུར་མཐོང་གི་རྒྱུད་ཀྱི་གཟུགས་འཛིན་དབང་མངོན་སྐད་ཅིག་གཉིས་པ་
བཅད་ཤེས་ཡིན་པའི་ཕྱིར་ཏེ། དེ་དང་ཚུར་མཐོང་གི་རྒྱུད་ཀྱི་གཟུགས་འཛིན་
དབང་མངོན་སྐད་ཅིག་དང་པོ་གཉིས་ཀྱི་ནང་ནས། དང་པོ་ཁོ་ན་ཚད་མ་ཡིན་
པའི་ཕྱིར་ཏེ། གཏན་ཚིགས་ཐིགས་པ་ལས། དང་པོར་ཡུལ་ཐུན་མོང་མ་ཡིན་
པར་མཐོང་བ་གང་ཡིན་པ་ཁོ་ན་ཚད་མ་ཡིན་ལ། ཞེས་གསུངས་པའི་ཕྱིར། ཁ་
ཅིག་དྲན་ཤེས་ཡིན་ན། བཅད་ཤེས་ཡིན་པས་ཁྱབ་ཟེར་ན། སྔར་ཁང་ནང་
དུ་ཙནྡན་གྱི་མེ་མཐོང་བའི་མངོན་སུམ་གཅིག་ལ་བརྟེན་ནས། ཕྱིས་དུ་བའི
རྟགས་ལས།! སྔར་ཁང་ནང་གི་ཙནྡན་གྱི་མེ་དེ་འདིའོ་སྙམ་པའི་ཁྱད་པར་ངོ
ཤེས་ཀྱི་བློ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་དེར་ཐལ། ཞེན་པ་
མཁས་པས་དྲན་པར་ཤེས། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། དེ་
འདྲའི་ཁྱད་པར་ངོ་ཤེས་ཀྱི་བློ་ཆོས་ཅན། ངེས་ཤེས་ཡིན་པར་ཐལ། དྲན་ཤེས་
ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ལོག་ཤེས་ཡིན་པའི་ཕྱིར། ཁོ་རང་
ལ། ངེས་ཤེས་ཡིན་ན་དྲན་ཤེས་ཡིན་དགོས་པར་ཐལ། དྲན་ཤེས་ཡིན་ན་ངེས་
ཤེས་ཡིན་དགོས་པའི་ཕྱིར། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་འགོད་པ་སྐབས་སུ་བབས་པའི་ཕྱི་རྒོལ་ཡང་དག་གི་
རྒྱུད་ཀྱི་བྱས་རྟགས་ཀྱིས་སྒྲ་མི་རྟག་པ་སྒྲུབ་པའི་ཚུལ་གསུམ་འཇལ་བའི་ཚད་
མས་དྲངས་ནས་སྐྱེས་པའི་དེ་སྐོར་གྱི་ཚུལ་གསུམ་ངེས་པའི་ངེས་ཤེས་ཆོས་
ཅན། དེར་ཐལ། དེའི་ཕྱིར། (༢༨ན)ཆོས་ཅན་དེའི་ཕྱིར། མ་གྲུབ་ན། དེ་ཁོ་ཁོ་
རང་དུ་ཐལ། དེ་ཡོད་པའི་ཕྱིར། དེའི་རྒྱུད་ཀྱི་དེ་སྐོར་གྱི་ཚུལ་གསུམ་འཇལ་

བའི་ཚད་མ་དེ། རང་གི་གཞལ་བྱ་ལ་ངེས་ཤེས་འདྲེན་ནུས་ཀྱི་ཚད་མ་ཡིན་
པའི་ཕྱིར། མ་གྲུབ་ན། དེ་ཆོས་ཅན། རང་གི་གཞལ་བྱ་ལ་དེར་ཐལ། ཚུར་
མཐོང་གི་རྒྱུད་ཀྱི་ཚད་མ་ཡིན་པའི་ཕྱིར། ཁ་ཅིག་ན་རེ། ཤ་ཟ་འཇལ་བའི་
བཅད་ཤེས་ཡིན་ན། རང་གི་ཉེར་ལེན་དུ་གྱུར་པའི་ཤ་ཟ་འཇལ་བའི་ཚད་མ་
ལས་བྱུང་བས་ཁྱབ་ཟེར་ན། བཅད་ཤེས་ཆོས་ཅན། དེར་ཐལ། དེའི་ཕྱིར།
འདོད་ན། དེ་ཆོས་ཅན། ཁྱོད་དེ་ལ་འབྲེལ་བར་ཐལ།
ཁྱོད་དེ་ལ་འབྲེལ་བར་ཐལ། ཁྱོད་དེ་ལས་བྱུང་བའི་
ཕྱིར། འདོད་ན། དེ་མེད་ན་ཁྱོད་མེད་དགོས་པར་ཐལ་ལོ། །བྱས་པ་ལ་ཁོ་ན་རེ།
ཤ་ཟ་འཇལ་བའི་བཅད་ཤེས་ཡིན་ན། རང་གི་ཉེར་ལེན་དུ་གྱུར་པའི་ཤ་ཟ་
འཇལ་བའི་ཚད་མ་ལས་བྱུང་བས་ཁྱབ་པར་ཐལ། འཇུག་པ་བློ་སྔོན་ཅན་ཉིད་
ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། ཤ་ཟ་འཇལ་བའི་བཅད་ཤེས་ཡིན་
ན། རང་གི་ཉེར་ལེན་དུ་གྱུར་པའི་ཤ་ཟ་འཇལ་བའི་ཚད་མ་སྔོན་དུ་སོང་བས་
ཁྱབ་པ་དེ་ལུང་དེའི་དོན་ཡིན་པའི་ཕྱིར། བྱས་པ་ལ་ཁོ་ན་རེ། བཅད་ཤེས་ཆོས་
ཅན། དེར་ཐལ། དེའི་ཕྱིར། འདོད་ན། བཅད་ཤེས་ཀྱི་ཉེར་ལེན་དུ་གྱུར་པའི་ཤ་
ཟ་འཇལ་བའི་ཚད་མ་ཡོད་པར་ཐལ། འདོད་པའི་ཕྱིར། འདོད་ན། དེ་འདྲའི་
ཚད་མ་དེ་ཁོ་ཁོ་རང་དུ་ཐལ། འདོད་པའི་ཕྱིར་ན་མ་ཁྱབ། འདོད་ན། དེ་དེའི་
ཉེར་ལེན་དུ་ཐལ་ལོ། །འོ་ན། ཁོ་རང་ལ་བཅད་ཤེས་ཀྱི་རྒྱུ་ཡང་ཡིན། ཤ་ཟ་
འཇལ་བའི་ཚད་མ་ཡང་ཡིན་པའི་གཞི་མཐུན་པར་གྱུར་པའི་ཚད་མ་དེ་ཁོ་ཁོ་
རང་( ༢༨་) དུ་ཐལ། ཁོ་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། བཅད་
ཤེས་ཀྱི་རྒྱུར་གྱུར་པའི་རྣམ་མཁྱེན་དེ་དེ་ཡིན་པའི་ཕྱིར། འདོད་ན། དེ་ཆོས་
ཅན། བཅད་ཤེས་ཀྱི་རྒྱུ་ཡིན་པར་ཐལ་ལོ། །འདོད་ན། ཁྱོད་མེད་ན་བཅད་ཤེས་
མེད་དགོས་པར་ཐལ་ལོ། །
༈ རང་ལུགས་བཞག་པ་ལ། བཅད་ཤེས་ལ་མཚན་ཉིད་དང་དབྱེ་བ་གཉིས།
དང་པོ་ནི། རང་གི་ཉེར་ལེན་དུ་གྱུར་པའི་ཚད་མ་སྔ་མས་རྟོགས་ཟིན་གྱི་དོན་

ལ་བསྣན་ནས་འཇུག་པའི་རིག་པ་ཡང་ཡིན། གསར་དུ་མི་བསླུ་བའི་རིག་པ་
མ་ཡིན་པ་ཡང་ཡིན་པའི་གཞི་མཐུན་པར་གྱུར་པའི་མི་བསླུ་བའི་རིག་པ་དེ་
བཅད་ཤེས་ཀྱི་མཚན་ཉིད། གཉིས་པ་དེ་ལ་དབྱེ་ན། མངོན་སུམ་བཅད་ཤེས་
དང་། རྟོག་པ་བཅད་ཤེས་གཉིས། དང་པོ་ནི། ཚུར་མཐོང་གི་རྒྱུད་ཀྱི་གཟུགས་
འཛིན་དབང་མངོན་སྐད་ཅིག་གཉིས་པ་ལྟ་བུ། གཉིས་པ་ནི། སྒྲ་མི་རྟག་རྟོགས་
ཀྱི་རྗེས་དཔག་སྐད་ཅིག་གཉིས་པ་ལྟ་བུ་ལ་བྱེད་དོ། །
༈ རང་ལས་རང་གི་ངོ་བོ་རྟོགས། །ཞེས་སོགས་ཀྱི་གཞུང་འདི་གང་ལས་
འཕྲོས་ན། ཚད་མ་བསླུ་མེད་ཅན་ཤེས་པ། །ཞེས་པའི་སྐབས་སུ་མེ་འཛིན་
དབང་མངོན་ཚད་མའི་མཚན་གཞིར་ཁས་བླངས་པ་ལ། དེ་ལྟར་ཡིན་ན། དེ
རིག་པ་ཡིན་པ་གང་ལས་འགྲུབ། དེ་ཚད་མ་ཡིན་པ་གང་ལས་འགྲུབ་ཅེ་ན། དེ
རིག་པ་ཡིན་པ་དེ་ཁོ་རང་ཉམས་སུ་མྱོང་བའི་རང་རིག་ལས་འགྲུབ།ཅེས་
འཆད་པར་བྱེད་པ་ལ། རང་ལས་རང་གི་ངོ་བོ་རྟོགས། །ཞེས་པ་འདི་བྱུང་། དེ་
ཚད་མ་ཡིན་པ་དེ་ཕྱིས་འབྱུང་ཐ་སྙད་པའི་ཚད་མ་གཞན་གཅིག་ལ་བརྟེན་
ནས་འགྲུབ་བོ་ཞེས་འཆད་པར་བྱེད་པ་ལ། ཐ་སྙད་ལས་ནི་ཚད་མ་ཉིད། །ཅེས་
པ་འདི་བྱུང༌། ཚད་མའི་( ༢༩ན) མཚན་ཉིད་སྟོན་པའི་བསྟན་བཅོས་བརྩམ་ང་
ལ་དགོས་པ་གང་ཡོད་ཅེ་ན། དེ་ཡོད་དེ། ཚད་མའི་མཚན་ཉིད་ལ་རྨོངས་ང་
བཟློག་ཕྱིར་དུ་ཡིན་ནོ་ཞེས་འཆད་པར་བྱེད་པ་ལ། བསྟན་བཅོས་རྨོངས་པ་
བཟློག་བྱེད་ཡིན། །ཞེས་པ་འདི་བྱུང༌། འདིའི་སྐབས་སུ་བཤད་བྱའི་ལུང་འགོད་
པ་དང་། ལུང་གི་དོན་བཤད་པ་གཉིས། དང་པོ་ནི། ལྷ་དབང་བློས། འོ་ན་གལ་
ཏེ་ཁྱེད་ཅག་གི་ཚད་མ་ཉིད་དུ་ཇི་ལྟར་གྲུབ་པ་ཡིན་ཞེ་ན། ཁོ་བོ་ཅག་ནི་རང་
ལས་རང་གི་ངོ་བོ་རྟོགས། རང་རིག་པ་ལས་ཚད་མ་ཞེས་བྱ་བ་དེ་ཤེས་པ་ཡོད་
པ་ཉིད་འགྲུབ་པ་ཡིན་གྱི་ཚད་མ་ཉིད་ནི་མ་ཡིན་ནོ། །གལ་ཏེ་ཤེས་པ་ཡོད་པ་
ཉིད་ལས་ཐ་དད་པ་མེད་པའི་ཕྱིར། ཚད་མ་ཉིད་ཀྱང་གཟུང་བ་ཉིད་ཡིན་ནོ་

ཞེ་ན། བདེན་ཏེ། མངོན་སུམ་དེ་ནི་ཚད་མར་སྐྱེ་བ་མ་ཡིན་པར་དེ་ཡང་གཟུང་
བ་ཉིད་ནི་ཡིན་མོད་ཀྱིས། འོན་ཀྱང་། གཟུང་བའི་རྣམ་པ་གང་ཡིན་པ་དག་ལ་
ངེས་པ་སྐྱེད་པར་བྱེད་པ་དེ་ལ་འཇུག་པར་བྱེད་པའི་ཕྱིར། ཚད་མ་ཉིད་དུ་
འདོད་ཀྱི་གཞན་དུ་ནི་མ་ཡིན་ནོ། །མཐོང་བ་ལ་ཁྱད་པར་མེད་ན་ཡང་། རྣམ་
པ་གང་དོན་དུ་གཉེར་བ་དང་གོམས་པ་དང་སྐབས་ལ་སོགས་པ་ངེས་པའི་རྒྱུ་
ཡོད་ན་དེ་ངེས་པ་ཡིན་གྱི་གཞན་ཆོད་པ་ནི་མ་ཡིན་ནོ། །དེས་ན་ཤེས་པ་ཡོད་
པ་ཉིད་དམིགས་པ་ན་ཚད་མ་ཉིད་གཟུང་དུ་ཟིན་ཀྱང་མ་གཟུང་བ་དང་འདྲ་
བ་ཡིན་ཏེ། ངེས་པ་མེད་པའི་ཕྱིར། འོ་ན་ཚད་མ་ཉིད་ཇི་ལྟར་ངེས་པར་བྱ་ཞེ་
ན། ཐ་སྙད་ལས་ནི་ཚད་མ་ཉིད་དུ་ཕྱིས་འབྱུང་བ་ཅན་གྱི་དོན་དེ་བྱེད་པའི་
ཡུལ་ཅན་གྱི་ཤེས་པས་སོ་ཞེས་གསུངས། གཉིས་པ་ལུང་དེའི་དོན་འཆད་པ་ནི།
ཚད་མ་བསླུ་( ༢༩བ)མེད་ཅན་ཤེས་པ། །ཞེས་པའི་སྐབས་སུ་གསར་དུ་མི་བསླུ་
བའི་རིག་པ་ཚད་མའི་མཚན་ཉིད་དང༌། སྔོན་འཛིན་དབང་མངོན་དང་། མེ་
འཛིན་དབང་མངོན། ཚད་མའི་མཚན་གཞི་བསྟན་པ་ལ། ཁ་ཅིག་ན་རེ། སྔོན་
འཛིན་དབང་མངོན་ཤེས་པར་སྒྲུབ་བྱེད་ཀྱི་ཚད་མ་དེ་གང་ཡིན། དེ་ཚད་མར་
སྒྲུབ་བྱེད་ཀྱི་ཚད་མ་དེ་ཇི་ལྟ་བུ་ཞེ་ན། ཞེས་པའི་དྲི་བ་ནི། འོ་ན། གལ་ཏེ་ཁྱོད་
ཅག་གི་ཚད་མ་ཉིད་དུ་ཇི་ལྟར་གྲུབ་པ་ཡིན་ཞེ་ན། ཞེས་པས་འཆད། ལན་ནི་
སྔོན་འཛིན་དབང་མངོན་ཆོས་ཅན། ཁྱོད་ཤེས་པར་སྒྲུབ་བྱེད་ཀྱི་ཚད་མ་ཡོད་
དེ། སྔོན་འཛིན་དབང་མངོན་ཉམས་སུ་མྱོང་བའི་རང་རིག་དེས། ཁྱོད་ཤེས་
པར་སྒྲུབ་པའི་ཕྱིར། ཞེས་འཆད་པར་བྱེད་པ་ལ། ཁོ་བོ་ཅག་ནི་ཞེས་པ་ནས།
ཚད་མ་ཉིད་ནི་མ་ཡིན་ནོ་ཞེས་པའི་བར་གསུངས། ཁོ་ན་རེ། སྔོན་འཛིན་
དབང་མངོན་ཉམས་སུ་མྱོང་བའི་རང་རིག་དེས་སྔོན་འཛིན་དབང་མངོན་
ཚད་མ་ཡིན་པ་དེ་རྟོགས་པར་ཐལ། དེས་སྔོན་འཛིན་དབང་མངོན་ཚད་མ་
ཡིན་པ་དེ་གཟུང་བའི་ཕྱིར་ཏེ། དེས་སྔོན་འཛིན་དབང་མངོན་ཤེས་པ་ཡིན་པ་

དེ་གཟུང་བ་གང་ཞིག །སྔོན་འཛིན་དབང་མངོན་ཤེས་པ་ཡིན་པ་དང་། དེ་
ཚད་མ་ཡིན་པ་གཉིས་གྲུབ་བདེ་རྫས་གཅིག་ཡིན་པའི་ཕྱིར། ཞེས་པའི་རྩོད་པ་
ནི། གལ་ཏེ་ཤེས་པ་ཡོད་པ་ཉིད། །ཅེས་སོགས་ཀྱིས་བཤད། ལན་ནི། སྔོན་
འཛིན་དབང་མངོན་ཉམས་སུ་མྱོང་བའི་རང་རིག་དེ་རང་ཡུལ་ལ་ཆ་ཤས་སུ་
ཕྱེ་ནས་འཇུག་པ་མ་ཡིན་པས། དེས་སྔོན་འཛིན་དབང་མངོན་ཚད་མ་ཡིན་པ
དེ་གཟུང་བ་ཡིན་མོད་ཀྱི། དེ་སྔོན་འཛིན་དབང་མངོན་ཚད་མ་ཡིན་པ་དེ་ལ
ཚད་མ་མ་ཡིན་ཏེ། དེས་དེ་ལ་( ༣་ན) རང་སྟོབས་ཀྱིས་ངེས་པ་འདྲེན་མི་ནུས་
པའི་ཕྱིར། ཞེས་འཆད་པ་ལ། བདེན་ཏེ། ཞེས་པ་ནས། གཞན་ནི་མིན་ནོ་ཞེས་
པའི་བར་གསུངས། ཁོ་ན་རེ། སྔོན་འཛིན་དབང་མངོན་ཉམས་སུ་མྱོང་བའི་
རང་རིག་དེ། སྔོན་འཛིན་དབང་མངོན་ཤེས་པ་ཡིན་པ་དེ་དང་། དེ་ཚད་མ་
ཡིན་པ་གཉིས་ལ་ངེས་པ་འདྲེན་ནུས་སུ་མཚུངས་པར་ཐལ། དེ་གཉིས་གཟུང་
བར་མཚུངས་པའི་ཕྱིར་ཞེ་ན། མ་ཁྱབ་སྟེ། སྔོན་འཛིན་དབང་མངོན་ཉམས་སུ་
མྱོང་བའི་རང་རིག་དེས། སྔོན་འཛིན་དབང་མངོན་ཤེས་པ་དང་། དེ་ཚད་མ་
ཡིན་པ་གཉིས་གཟུང་བར་མཚུངས་ཀྱང་། སྔོན་འཛིན་དབང་མངོན་ཤེས་པ་
ཡིན་པ་དེ་ལ་གོམས་པ་ཤས་ཆེ་བའི་སྟོབས་ཀྱིས་ངེས་པ་འདྲེན་ནུས། དེ་ཚངད་
མ་ཡིན་པ་ལ་གོམས་པ་ཤས་ཆུང་བའི་སྟོབས་ཀྱིས་ངེས་པ་འདྲེན་མི་ནུས་པའི་
ཕྱིར་ཞེས་འཆད་པར་བྱེད་པ་ལ། མཐོང་བ་ལ་ཞེས་པ་ནས། ཆོད་པ་ནི་མ་ཡིན་
ནོ། །ཞེས་པའི་བར་བྱུང༌། སྔར་བཤད་པ་དེ་རྣམས་ཀྱི་དོན་བསྡུ་འཆད་པ་ལ།
དེས་ན་ཤེས་པ་ཡོད་པ་ཉིད། །ཅེས་པ་ནས། ངེས་པ་མེད་པའི་ཕྱིར། ཞེས་པའི་
བར་གསུངས། སྔོན་འཛིན་དབང་མངོན་ཉམས་སུ་མྱོང་བའི་རང་རིག་དེས།
སྔོན་འཛིན་དབང་མངོན་ཚད་མ་ཡིན་པ་མ་གྲུབ་ན། དེ་ཚད་མ་ཡིན་པ་གང་
གིས་རྟོགས་ཞེ་ན། གསར་དུ་མི་བསླུ་བའི་རིག་པའི་རྟགས་ལས། སྔོན་འཛིན་
དབང་མངོན་ཚད་མར་རྟོགས་པའི་ཕྱིས་འབྱུང་ཐ་སྙད་པའི་ཚད་མ་ལ་བརྟེན་

རྟོགས་ཞེས་འཆད་པར་བྱེད་པ་ལ། འོ་ན་ཚད་མ་ཉིད་ཇི་ལྟར་ངེས་པར་
བྱ། ཞེས་པ་ནས། ཡུལ་ཅན་གྱི་ཤེས་( ༣་བ) པས་སོ། །ཞེས་པའི་བར་གསུངས།
དེས་ན། རང་ལས་རང་གི་ངོ་བོ་རྟོགས། །ཞེས་པའི་སྐབས་སུ། མཐའ་དཔྱད་པ་
ལ། ཁ་ཅིག་ན་རེ། རང་གི་གཞལ་བྱ་ལ་ངེས་པ་རང་སྟོབས་ཀྱིས་འདྲེན་ནུས་
པའི་གསར་དུ་མི་བསླུ་བའི་རིག་པ། རང་ལས་ངེས་ཀྱི་ཚད་མའི་མཚན་ཉིད་
ཡིན། དེ་ལྟར་མི་ནུས་པའི་གསར་དུ་མི་བསླུ་བའི་རིག་པ་དེ་གཞན་ལས་ངེས་
ཀྱི་ཚད་མའི་མཚན་ཉིད་ཡིན་ཟེར་ན། དང་པོ་ལ། དོན་ལ་མེའི་ཁ་དོག་ཡིན་
ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་
ལམ་པ་འཛིན་པའི་དབང་མངོན་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། རྟགས་གྲུབ་སྟེ། དེ་འདྲའི་རྒྱང་རིང་པོའི་ཁ་དོག་དམར་ལམ་པ་དེ་
ལ་ངེས་པ་རང་སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་
ཡིན་པའི་ཕྱིར། འདོད་ན། དེ་ཆོས་ཅན། རང་གི་གཞལ་བྱའི་བདག་ཉིད་
མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་འབྱུང་བའི་ཆ་ལ་
ངེས་པ་རང་སྟོབས་ཀྱིས་འདྲེན་ནུས་པ་ཡིན་པར་ཐལ། འདོད་པའི་ཕྱིར།
འདོད་ན། དེ་འདྲ་བ་དེ་དེ་འདྲའི་རྒྱང་རིང་པོའི་ཁ་དོག་དམར་ལམ་པ་མེའི་
ཁ་དོག་ཡིན་པ་དེ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་
འདོད་པའི་ཕྱིར། འདོད་ན། དབང་སྔོན་དེའི་རྗེས་སུ་འབྲངས་ནས་སྐྱེས་པའི་
དེ་འདྲའི་རྒྱང་རིང་པོའི་ཁ་དོག་དམར་ལམ་པ་མེའི་ཁ་དོག་ཏུ་འཛིན་པའི་
དབང་མངོན་དེ་བཅད་ཤེས་སུ་ཐལ་ལོ། །འདོད་མི་ནུས་ཏེ། ཊིཀྐ་ལས། ངེས་
བྱེད་ཀྱི་ཚད་མ་ཕྱི་མ་བཅད་ཤེས་སུ་ཐལ་བ་དང་། ཞེས་གསུངས་པའི་ཕྱིར། ཁ་
ཅིག་ན་རེ། རང་ཉིད་མི་བསླུ་བ་ཡིན་པ། རང་ཉིད་ཀྱིས་ངེས་པའི་གསར་དུ་མི་
བསླུ་བའི་རིག་པ་( ༣༡ན) དེ། རང་ལས་ངེས་ཀྱི་ཚད་མའི་མཚན་ཉིད་ཟེར་ན།
སྔོན་འཛིན་དབང་མངོན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་

ཕྱིར། འདོད་ན། དེས་ཁོ་རང་ངེས་པར་ཐལ། དེས་ཁོ་རང་མི་བསླུ་བར་ངེས་
པའི་ཕྱིར། འདོད་མི་ནུས་ཏེ། དེས་ཁོ་རང་དང་སྔོན་པོ་གཉིས་ཀྱི་ནང་ནས
སྔོན་པོ་ཁོ་ན་ངེས་པའི་ཕྱིར་ཏེ། གཅིག་གི་གཉིས་ཤེས་མ་ཡིན་ཏེ། །དབང་པོའི
སེམས་ནི་ངེས་ཕྱིར་དང་། །ཞེས་གསུངས་པའི་ཕྱིར། གཞན་ཡང་། རྒྱང་འཕེན
གྱི་རྒྱུད་ཀྱི་རྗེས་དཔག་ཆོས་ཅན། མཚན་ཉིད་དེར་ཐལ། དེའི་ཕྱིར། རྟགས
གྲུབ་སྟེ། རྗེས་སུ་དཔག་པའི་ཚད་མ་ཡིན་པའི་ཕྱིར། ཁྱབ་སྟེ། · ཤཱཀྱ་བློས། མངོན་
སུམ་ལ་རང་ལས་ངེས་པ་དང་། གཞན་ལས་ངེས་པ་ཡོད་ཀྱི། རྗེས་དཔག་ནི་
རང་ཁོ་ན་ལས་ངེས་པའོ། །ཞེས་གསུངས་པའི་ཕྱིར། རྩ་བར་འདོད་ན། རྒྱང་
འཕེན་དེས་ཡང་དེ་མི་བསླུ་བར་རྟོགས་པར་ཐལ་ལོ། །འདོད་མི་ནུས་ཏེ། དེ་དེ་
མེད་པར་བདེན་ཞེན་གྱིས་འདོད་པའི་ཕྱིར། བྱས་པ་ལ་ཁོ་ན་རེ། རྒྱང་འཕེན་
དེས་རྒྱང་འཕེན་གྱི་རྒྱུད་ཀྱི་རྗེས་དཔག་རྟོགས་པར་ཐལ། རྒྱང་འཕེན་གྱི་རྒྱུད་
ཀྱི་རྗེས་དཔག་ཉམས་སུ་མྱོང་བའི་རང་རིག་དེས་དེའི་རྒྱུད་ཀྱི་རྗེས་དཔག་
རྟོགས་པའི་ཕྱིར། མ་གྲུབ་ན། དེའི་རྒྱུད་ཀྱི་རྗེས་དཔག་ཆོས་ཅན། ཁྱོད་ཉམས་
སུ་མྱོང་བའི་རང་རིག་མངོན་སུམ་གྱིས་ཁྱོད་རྟོགས་པར་ཐལ། ཁྱོད་ཚད་མ་
ཡིན་པའི་ཕྱིར། ཁྱབ་སྟེ། ཊཱིཀ་ཆེན་ལས། རང་རྒྱུད་ཀྱི་ཚད་མ་ཡིན་ན། ངེས་
པར་རང་ཉམས་སུ་མྱོང་བའི་རང་རིག་མངོན་སུམ་གྱིས་གྲུབ་དགོས་པས་ཞེས་
གསུངས་པའི་ཕྱིར་ན་མ་ཁྱབ། ཁ་ཅིག་ན་རེ། (༣༡་)རང་ཉིད་ལ་བརྟེན་ནས་
རང་ཉིད་མི་བསླུ་བའི་རིག་པ་ཡིན་པར་ངེས་ནུས་པའི་གསར་དུ་མི་བསླུ་བའི་
རིག་པ་དེ། རང་ལས་ངེས་ཀྱི་ཚད་མའི་མཚན་ཉིད་ཟེར་ན། ཐལ་འགྱུར་བའི་
རྒྱུད་ཀྱི་རྗེས་དཔག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། ཐལ་འགྱུར་བ་དེས། རང་རྒྱུད་ཀྱི་རྗེས་དཔག་གསར་དུ་མི་བསླུ་བའི་
རིག་པར་རྟོགས་པར་ཐལ། འདོད་པའི་ཕྱིར། འདོད་མི་ནུས་ཏེ། དེས་འདུས་
བྱས་ཐམས་ཅད་རྫུན་པ་བསླུ་བའི་ཆོས་ཅན་དུ་བདེན་ཞེན་གྱིས་འདོད་པའི་

ཕྱིར། ཁ་ཅིག་ན་རེ། རང་གི་ངོ་བོ་རང་ཉིད་ཀྱིས་ངེས་པའི་གསར་དུ་མི་བསླུ་
བའི་རིག་པ་དེ། རང་ལས་ངེས་ཀྱི་ཚད་མའི་མཚན་ཉིད་ཟེར་ན། ཚུར་མཐོང་
གི་རྒྱུད་ཀྱི་སྔོན་འཛིན་དབང་མངོན་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། དེས་ཁོ་རང་ངེས་པར་ཐལ། དེས་ཁོ་རང་གི་ངོ་བོ་
ངེས་པའི་ཕྱིར། བྱས་པ་ལ་ཁོ་ན་རེ། རང་ལས་ངེས་ཀྱི་ཚད་མ་ཡིན་ན། རང་གི་
ངོ་བོ་རང་ཉིད་ཀྱིས་ངེས་པའི་གསར་དུ་མི་བསླུ་བའི་རིག་པ་ཡིན་དགོས་པར་
ཐལ། རང་ལས་རང་གི་ངོ་བོ་རྟོགས། །ཞེས་གསུངས་པའི་ཕྱིར་ན་མ་ཁྱབ་སྟེ།
ལུང་དེའི་དོན་ནི། སྔོན་འཛིན་དབང་མངོན་ལྟ་བུ། རིག་པ་ཡིན་པ་དེ། ཁོ་རང་
ཉམས་སུ་མྱོང་བའི་རང་རིག་གིས་གྲུབ། ཅེས་པའི་དོན་ཡིན་པའི་ཕྱིར། ཁ་ཅིག་
ན་རེ། རང་ཉིད་མི་བསླུ་བ་ཡིན་པའི་ཆ། རང་སྟོབས་ཀྱིས་ངེས་ནུས་པའི་
གསར་དུ་མི་བསླུ་བའི་རིག་པ་དེ། རང་ལས་ངེས་ཀྱི་ཚད་མའི་མཚན་ཉིད་ཟེར་
ན། ཚུར་མཐོང་གི་རྒྱུད་ཀྱི་སྔོན་འཛིན་དབང་མངོན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། དེ་ཆོས་ཅན།(༣༢ན)ཁྱོད་ཀྱིས་ཁྱོད་
མི་བསླུ་བ་ཡིན་པར་ངེས་པར་ཐལ། འདོད་པའི་ཕྱིར། འདོད་ན། ཁྱོད་ཀྱིས་
ཁྱོད་ངེས་པར་ཐལ། འདོད་པའི་ཕྱིར། བྱས་པ་ལ་ཁོ་ན་རེ། རང་ལས་ངེས་ཀྱི་
ཚད་མ་ཡིན་ན། རང་ཉིད་མི་བསླུ་བ་ཡིན་པའི་ཆ་རང་སྟོབས་ཀྱིས་ངེས་ནུས་
པའི་གསར་དུ་མི་བསླུ་བའི་རིག་པ་ཡིན་དགོས་པར་ཐལ། ཊཱིཀྐ་ལས། དེས་ན་
མི་བསླུ་བའི་ཆ་རང་སྟོབས་ཀྱིས་ངེས་ན། རང་ངེས་དང༌། གཞན་སྟོབས་ཀྱིས་
ངེས་ན། གཞན་ངེས་སོ། །ཞེས་གསུངས་པའི་ཕྱིར་ན་མ་ཁྱབ་སྟེ། རང་ཉིད་མི་
བསླུ་བའི་རིག་པ་ཡིན་པ་རང་ཉིད་ཀྱིས་ངེས་པའི་གསར་དུ་མི་བསླུ་བའི་རིག་
པ་ཡིན་ན། རང་ལས་ངེས་ཀྱི་ཚད་མ་ཡིན་པས་ཁྱབ་པ་དེ་ལུང་དེའི་དོན་ཡིན་
པའི་ཕྱིར། བྱས་པ་ལ་ཁོ་ན་རེ། ཚུར་མཐོང་གི་རྒྱུད་ཀྱི་སྔོན་འཛིན་དབང་
མངོན་དེ། ཁོ་རང་མི་བསླུ་བ་ཡིན་པ་དེ་ཚད་མ་གཞན་ལ་བརྟེན་ནས་རྟོགས་

དགོས་པར་ཐལ། ཁོ་རང་གི་དེ་ལྟར་མ་རྟོགས་པའི་ཕྱིར། འདོད་ན། དེ་གཞན་
ལས་ངེས་ཀྱི་ཚད་མར་ཐལ། འདོད་པའི་ཕྱིར། ཁྱབ་སྟེ། ཊཱིཀྐ་ལས། གཞན་
སྟོབས་ཀྱིས་ངེས་ན་གཞན་ངེས་སོ། །ཞེས་གསུངས་པའི་ཕྱིར་ན་མ་ཁྱབ་བོ། །ཁ་
ཅིག་ན་རེ། རང་ཉིད་མི་བསླུ་བ་ཡིན་པ་རང་ཉམས་སུ་མྱོང་བའི་རང་རིག་
མངོན་སུམ་ལ་བརྟེན་ནས་རྟོགས་ནུས་པའི་གསར་དུ་མི་བསླུ་བའི་རིག་པ་དེ།
རང་ལས་ངེས་ཀྱི་ཚད་མའི་མཚན་ཉིད་ཟེར་ན། ཚུར་མཐོང་གི་རྒྱུད་ཀྱི་སྦྱིན་པ་
བཏང་བ་ལ་བརྟེན་ནས་ལོངས་སྤྱོད་འབྱུང་བར་རྟོགས་པའི་རྗེས་དཔག་ཆོས་
ཅན། མཚན་( ༣༢༠) ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཚུར་
མཐོང་དེས། རང་རྒྱུད་ཀྱི་སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་
བར་རྟོགས་པའི་རྗེས་དཔག་མི་བསླུ་བ་ཡིན་པ་དེ། མངོན་སུམ་གྱིས་རྟོགས་
པར་ཐལ། ཚུར་མཐོང་གི་རྒྱུད་ཀྱི་དེ་འདྲའི་རྗེས་དཔག་དེ། རང་ཉིད་མི་
བསླུ་བ་ཡིན་པ། རང་ཉམས་སུ་མྱོང་བའི་རང་རིག་མངོན་སུམ་ལ་བརྟེན་ནས་
རྟོགས་ནུས་པའི་གསར་དུ་མི་བསླུ་བའི་རིག་པ་ཡིན་པའི་ཕྱིར། འདོད་ན། ཚུར་
མཐོང་དེས། རང་རྒྱུད་ཀྱི་དེ་འདྲའི་རྗེས་དཔག་རང་གི་གཞལ་བྱ་ལ་མི་བསླུ་བ་
ཡིན་པ་མངོན་སུམ་གྱིས་རྟོགས་པར་ཐལ་ལོ། །འདོད་ན། ཚུར་མཐོང་དེས།
སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་དེ། མངོན་སུམ་གྱིས་
རྟོགས་པར་ཐལ། འདོད་པའི་ཕྱིར། ཁྱབ་སྟེ། སྦྱིན་པས་ལོངས་སྤྱོད་ཁྲིམས་ཀྱིས་
བདེ། །ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བ་ཡིན་པ་དེ་མངོན་
སུམ་དུ་རྟོགས་པའི་གང་ཟག་ཡིན་ན། སྦྱིན་པ་བཏང་བ་ལ་བརྟེན་ནས་ལོངས་
སྤྱོད་འབྱུང་བ་དེ། མངོན་སུམ་གྱིས་རྟོགས་པའི་གང་ཟག་ཡིན་དགོས་པའི་
ཕྱིར་ཏེ། སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་དང་། ཚུལ་
ཁྲིམས་བསྲུང་བ་ལ་བརྟེན་ནས་མངོན་མཐོའི་གོ་འཕང་ཐོབ་པ་སྒྲུབ་ཕྱིར་དུ།
སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི་

བར་འདོད་ན། ཚུར་མཐོང་དེ། ཤིན་ཏུ་ལྐོག་གྱུར་མངོན་སུམ་གྱིས་རྟོགས་པའི་
གང་ཟག་ཏུ་ཐལ། དེ་སྦྱིན་པ་བཏང་བ་ལ་བརྟེན་
དེ་སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་
མངོན་སུམ་གྱིས་རྟོགས་པའི་གང་ཟག་ཡིན་( ༣༣ན) པའི་ཕྱིར། འདོད་ན། དེ་
འཕགས་པ་ཡིན་པར་ཐལ་ལོ། །བྱས་པ་ལ་ཁོ་ན་རེ། ཚུར་མཐོང་དེ་རང་རྒྱུད་
ཀྱི་སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བར་རྟོགས་པའི་རྗེས་
དཔག་མི་བསླུ་བ་ཡིན་པ་དེ་མངོན་སུམ་གྱིས་རྟོགས་པར་ཐལ། དེས་རང་རྒྱུད་
ཀྱི་ཤིན་ཏུ་ལྐོག་གྱུར་རྟོགས་པའི་རྗེས་དཔག་མི་བསླུ་བ་ཡིན་པ་དེ་མངོན་སུམ་
གྱིས་རྟོགས་པའི་ཕྱིར་ཏེ། དེས་རང་རྒྱུད་ཀྱི་ཤིན་ཏུ་ལྐོག་གྱུར་རྟོགས་པའི་རྗེས་
དཔག་ཚད་མ་ཡིན་པ་དེ་མངོན་སུམ་གྱིས་རྟོགས་པའི་ཕྱིར་ཏེ། དེས་རང་རྒྱུད་
ཀྱི་ཤིན་ཏུ་ལྐོག་གྱུར་རྟོགས་པའི་རྗེས་དཔག་མངོན་སུམ་གྱིས་རྟོགས་པའི་ཕྱིར་
ཏེ། དེས་རང་རྒྱུད་ཀྱི་ཅུང་ཟད་ལྐོག་གྱུར་རྟོགས་པའི་རྗེས་དཔག་མངོན་སུམ་
གྱིས་རྟོགས་པའི་ཕྱིར་ན་མ་ཁྱབ། ཁོ་རང་ལ། ཚུར་མཐོང་དེས་ཤིན་ཏུ་ལྐོག་
གྱུར་མངོན་སུམ་གྱིས་རྟོགས་པར་ཐལ། དེས་ཅུང་ཟད་ལྐོག་གྱུར་མངོན་སུམ་
གྱིས་རྟོགས་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེས་སྒྲ་བྱས་པ་མངོན་
སུམ་གྱིས་རྟོགས་པའི་ཕྱིར། འདོད་ན། དེ་འཕགས་པ་ཡིན་པར་ཐལ་ལོ། །སྔར་
གྱི་མཚན་ཉིད་དེ་ལ། སྐྱོན་འཕེན་པ་ཁ་ཅིག་ན་རེ། ཆོས་ཉིད་རྟོགས་པའི་རྗེས་
དཔག་ཆོས་ཅན། རང་ཉིད་མི་བསླུ་བ་ཡིན་པར་རང་ཉམས་སུ་མྱོང་བའི་རང་
རིག་མངོན་སུམ་ལ་བརྟེན་ནས་རྟོགས་ནུས་པའི་གསར་དུ་མི་བསླུ་བའི་རིག་
པ་ཡིན་པར་ཐལ། རང་ལས་ངེས་ཀྱི་ཚད་མ་ཡིན་པའི་ཕྱིར། འདོད་ན། ཆོས་
ཉིད་རྟོགས་པའི་རྗེས་དཔག་མི་བསླུ་བ་ཡིན་པ་དེ། རྗེས་དཔག་ཏུ་ཐལ་ལོ། །
འདོད་མི་ནུས་ཏེ། དེ་ཆོས་ཉིད་ཡིན་པའི་ཕྱིར་ཏེ། ཤིན་ཏུ་ལྐོག་གྱུར་རྟོགས་
པའི་( ༣༣་) རྗེས་དཔག་མི་བསླུ་བ་ཡིན་པ་དེ། ཤིན་ཏུ་ལྐོག་གྱུར་ཡིན་པའི་

ཕྱིར་ན་མ་ཁྱབ། རྟགས་གྲུབ་སྟེ། དེ་རང་གི་གཞལ་བྱ་ལ་མི་བསླུ་བ་ཡིན་པ་དེ་
ཤིན་ཏུ་ལྐོག་གྱུར་ཡིན་པའི་ཕྱིར་ཏེ། ཤིན་ཏུ་ལྐོག་གྱུར་སྟོན་པའི་ལུང་རང་གི་
བསྟན་བྱའི་དོན་ལ་མི་བསླུ་བ་ཡིན་པ་དེ། ཤིན་ཏུ་ལྐོག་གྱུར་ཡིན་པའི་ཕྱིར་ཏེ།
སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་རང་གི་བསྟན་བྱའི་
དོན་དེ་ལ་མི་བསླུ་བ་ཡིན་པའི་ཕྱིར། ཁ་ཅིག་ན་རེ། རང་གི་གཞལ་བྱའི་བདག་
ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་འབྱུང་བའི་ཆ་
ལ་ངེས ་ཤེས་རང་སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་
དེ། རང་ལས་ངེས་ཀྱི་ཚད་མའི་མཚན་ཉིད་ཟེར་ན། རྣམ་མཁྱེན་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། རྣམ་མཁྱེན་ཡིན་
པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་དྲངས་པའི་ངེས་ཤེས་ཡོད་པར་
ཐལ། འདོད་པའི་ཕྱིར། འདོད་ན། ཁྱོད་ཀྱིས་ཉེར་ལེན་བྱས་པ་ལ་བརྟེན་ནས་
བྱུང་བའི་ངེས་ཤེས་ཡོད་པར་ཐལ་ལོ། །འདོད་ན། ཁྱོད་ཀྱིས་ཉེར་ལེན་བྱས་པ་
ལ་བརྟེན་ནས་བྱུང་བའི་རྟོག་པ་ཡོད་པར་ཐལ་ལོ། །འདོད་ན། སངས་འཕགས་
ཀྱིས་ཉེར་ལེན་བྱས་པ་ལ་བརྟེན་ནས་བྱུང་བའི་སེམས་ཅན་ཡོད་པར་ཐལ་ལོ། །
བྱས་པ་ལ་ཁོ་ན་རེ། རྣམ་མཁྱེན་གྱིས་དྲངས་པའི་ངེས་ཤེས་ཡོད་པར་ཐལ།
རྣམ་མཁྱེན་གྱི་འབྲས་བུར་གྱུར་པའི་ངེས་ཤེས་དེ་དེ་ཡིན་པའི་ཕྱིར་ཏེ། རྣམ་
མཁྱེན་དེ་དེ་འདྲའི་ངེས་ཤེས་འདྲེན་ནུས་ཀྱི་བློ་ཡིན་པའི་ཕྱིར།མ་གྲུབ་ན།
རྣམ་མཁྱེན་ཆོས་ཅན། ཁྱོད་རང་གི་འབྲས་བུར་( ༣༤ན) གྱུར་པའི་ངེས་ཤེས་
འདྲེན་བྱེད་ཀྱི་བློ་ཡིན་པར་ཐལ། ཁྱོད་རང་གི་འབྲས་བུར་གྱུར་པའི་ངེས་ཤེས་
སྐྱེད་བྱེད་ཀྱི་བློ་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། རང་གི་གཞལ་བྱ་ལ་
ངེས་པ་རང་སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་དེ།
རང་ལས་ངེས་ཀྱི་ཚད་མའི་མཚན་ཉིད། དེ་ལྟར་མི་ནུས་པའི་གསར་དུ་མི་བསླུ་
བའི་རིག་པ། གཞན་ལས་ངེས་ཀྱི་ཚད་མའི་མཚན་ཉིད། ཚད་མ་ཡིན་ན། རང་

ལས་ངེས་ཀྱི་ཚད་མ་ཡིན་པས་ཁྱབ། གཞན་ལས་ངེས་ཀྱི་ཚད་མ་ཡིན་ན། སྣང་
དོན་ལ་མེའི་ཁ་དོག་ཡིན་ཞིང་།ལ་མ་ངེས་ཀྱི་བློ་ཡིན་པས་ཁྱབ་བོ་ཟེར་ན།
མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་
འཛིན་པའི་དབང་མངོན་ཆོས་ཅན། རང་ལས་ངེས་ཀྱི་ཚད་མ་ཡིན་པར་ཐལ།
མཚན་ཉིད་དེའི་ཕྱིར། འདོད་ན། དེ་ཆོས་ཅན། རང་གི་གཞལ་བྱའི་བདག་
ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་འབྱུང་བའི་
ཆ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་པར་ཐལ། འདོད་པའི་ཕྱིར།
འདོད་ན། དེ་འདྲའི་དབང་མངོན་དེ་དེ་འདྲའི་ཁ་དོག་དམར་ལམ་པ་མེའི་ཁ་
དོག་ཡིན་པ་དེ་ལ་ངེས་པ་རང་སྟོབས་ཀྱིས་འདྲེན་ནུས་ཡིན་པར་ཐལ། འདོད་
པའི་ཕྱིར། འདོད་མི་ནུས་ཏེ། དེས་དེ་འདྲའི་རྒྱང་རིང་པོའི་ཁ་དོག་དམར་ལམ་
པ་མེའི་ཁ་དོག་ཡིན་པ་དེ་ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་
ནས་ངེས་དགོས་པའི་ཕྱིར་ཏེ། ཐ་སྙད་ལས་ནི་ཚད་མ་ཉིད། །ཅེས་གསུངས་
པའི་ཕྱིར། གཞན་ཡང་ཚད་མའི་མཚན་གཞི་དང་། གཞན་ལས་ངེས་ཀྱི་ཚད་
མའི་གཞི་མཐུན་མེད་པར་ཐལ། གཞན་( ༣༤༠) ལས་ངེས་ཀྱི་ཚད་མ་ཡིན་ན།
སྣང་ལ་མ་ངེས་ཀྱི་བློ་ཡིན་པས་ཁྱབ་པའི་ཕྱིར། རྟགས་ཁས། འདོད་ན། ཐ་སྙད་
ལས་ནི་ཚད་མ་ཉིད། །ཅེས་པའི་གཞུང་འདི། ཚད་མའི་མཚན་གཞི་གཅིག་གི་
སྟེང་དུ་གསར་དུ་མི་བསླུ་བའི་རིག་པ་གཏན་ལ་འབེབས་བྱེད་ཀྱི་ཚད་མ་
འཆད་བྱེད་ཀྱི་གཞུང་མ་ཡིན་པར་ཐལ་ལོ། །འདོད་མི་ནུས་ཏེ། ཐ་སྙད་ལས་ནི་
ཚད་མ་ཉིད། །ཅེས་གསུངས་པའི་ཕྱིར། བྱས་པ་ལ་ཁོ་ན་རེ། དོན་ལ་མི་རྟག་པ་
ཡིན་ཞིང་མི་རྟག་པ་ཡིན་མིན་ཐེ་ཚོམ་ཟ་དུས་ཀྱི་སྒྲ་འཛིན་དབང་མངོན་དེ།
གཞན་ལས་ངེས་ཀྱི་ཚད་མ་ཡིན་པར་ཐལ། དོན་ལ་མེའི་ཁ་དོག་ཡིན་ཞིང་།
མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་
འཛིན་པའི་དབང་མངོན་དེ། གཞན་ལས་ངེས་ཀྱི་ཚད་མ་ཡིན་པའི་ཕྱིར་ན་མ་

ཁྱབ། འདོད་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་
གི་རྒྱུད་ཀྱི་སྒྲ་འཛིན་དབང་མངོན་དེ་ཡང་གཞན་ལས་ངེས་ཀྱི་ཚད་མ་ཡིན་
པར་ཐལ་ལོ། །འདོད་མི་ནུས་ཏེ། དེ་རང་ལས་ངེས་ཀྱི་ཚད་མ་ཡིན་པའི་ཕྱིར་ཏེ།
དེ་སྒྲ་ལ་རང་ལས་ངེས་ཀྱི་ཚད་མ་ཡིན་པའི་ཕྱིར། གཞན་ཡང་། དོན་ལ་མེའི་ཁ་
དོག་ཡིན་ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་
དོག་དམར་ལམ་པ་འཛིན་པའི་དབང་མངོན་ཆོས་ཅན། རང་ལས་ངེས་ཀྱི་
ཚད་མ་ཡིན་པར་ཐལ། རང་གི་གཞལ་བྱའི་གཙོ་བོ་ལ་རང་ལས་ངེས་ཀྱི་ཚད་
མ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲའི་རྒྱང་རིང་པོའི་ཁ་དོག་
དམར་ལམ་པ་དེ་ལ་དེ་རང་ལས་ངེས་ཀྱི་ཚད་མ་གང་ཞིག །དེ་ཁྱོད་ཀྱི་གཞལ་
བྱའི་གཙོ་བོ་ཡིན་པའི་ཕྱིར། ཁོ་རང་ལ། སྒྲ་མི་རྟག་པ་རྟོགས་པའི་རྗེས་དཔག་
ཆོས་ཅན། མ་འཁྲུལ་བའི་( ༣༥ན) ཚད་མར་ཐལ། རང་གི་གཞལ་བྱའི་གཙོ་བོ་
ལ་མ་འཁྲུལ་བའི་ཚད་མ་ཡིན་པའི་ཕྱིར། རྟགས་གྲུབ་སྟེ། སྒྲ་མི་རྟག་པ་ལ་མ་
འཁྲུལ་བའི་ཚད་མ་གང་ཞིག །སྒྲ་མི་རྟག་པ་ཁྱོད་ཀྱི་གཞལ་བྱའི་གཙོ་བོ་ཡིན་
པའི་ཕྱིར། དང་པོ་གྲུབ་སྟེ། དེ་རང་གི་འཇུག་ཡུལ་ལ་མ་འཁྲུལ་བའི་ཚད་མ་
ཡིན་པའི་ཕྱིར། མ་གྲུབ་ན། དེ་ཆོས་ཅན། རང་གི་འཇུག་ཡུལ་ལ་མ་འཁྲུལ་བའི་
ཚད་མ་ཡིན་པར་ཐལ། ཚད་མ་ཡིན་པའི་ཕྱིར། རྩ་བར་འདོད་མི་ནུས་ཏེ།
འཁྲུལ་བའི་ཚད་མ་ཡིན་པའི་ཕྱིར། ཡང་ཁོ་ན་རེ། དོན་ལ་མེའི་ཁ་དོག་ཡིན་
ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་
ལམ་པ་འཛིན་པའི་དབང་མངོན་ཆོས་ཅན། རང་ལས་ངེས་ཀྱི་ཚད་མ་ཡིན་
པར་ཐལ། རང་གི་གཞལ་བྱ་ལ་རང་ལས་ངེས་ཀྱི་གསར་དུ་མི་བསླུ་བའི་རིག་
པ་ཡིན་པ་གང་ཞིག །དེ་རང་ལས་ངེས་ཀྱི་ཚད་མའི་མཚན་ཉིད་ཡིན་པའི་ཕྱིར།
ཕྱི་མ་དེར་ཐལ། རང་གི་གཞལ་བྱ་ལ་གསར་དུ་མི་བསླུ་བའི་རིག་པ་ཚད་མའི་
མཚན་ཉིད་ཡིན་པའི་ཕྱིར་ན་མ་ཁྱབ་སྟེ། འོ་ན་ཁོ་རང་ལ། སྒྲ་མི་རྟག་རྟོགས་ཀྱི་

རྗེས་དཔག་ཆོས་ཅན། མ་འཁྲུལ་བའི་ཚད་མར་ཐལ། རང་གི་གཞལ་བྱ་ལ་མ་
འཁྲུལ་བའི་གསར་དུ་མི་བསླུ་བའི་རིག་པ་གང་ཞིག །དེ་མ་འཁྲུལ་བའི་ཚད་
མའི་མཚན་ཉིད་ཡིན་པའི་ཕྱིར། ཕྱི་མ་གྲུབ་སྟེ། རང་གི་གཞལ་བྱ་ལ་གསར་དུ་
མི་བསླུ་བའི་རིག་པ་ཚད་མའི་མཚན་ཉིད་ཡིན་པའི་ཕྱིར། ཁྱབ་པ་ཁས། ཡང་
ཁོ་ན་རེ། དོན་ལ་མེའི་ཁ་དོག་ཡིན་ཞིང་ཞེས་སོགས་ཀྱི་དབང་མངོན་ཆོས་ཅན།
དེ་འདྲའི་རྒྱང་རིང་པོའི་ཁ་དོག་དམར་ལམ་པ་རྟོགས་པའི་རང་ལས་ངེས་ཀྱི་
ཚད་མ་( ༣༥༠) ཡིན་པར་ཐལ། དེ་ལ་རང་ལས་ངེས་ཀྱི་གསར་དུ་མི་བསླུ་བའི་
རིག་པ་ཡིན་པའི་ཕྱིར། འདོད་ན། རང་ལས་ངེས་ཀྱི་ཚད་མར་ཐལ། འདོད་
པའི་ཕྱིར་ན་མ་ཁྱབ། འོ་ན་ཁོ་རང་ལ། སྒྲ་མི་རྟག་རྟོགས་ཀྱི་རྗེས་དཔག་ཆོས་
ཅན། མ་འཁྲུལ་བའི་ཚད་མར་ཐལ། སྒྲ་མི་རྟག་རྟོགས་པའི་མ་འཁྲུལ་བའི་ཚད་
མ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྒྲ་མི་རྟག་པ་ལ་མ་འཁྲུལ་
བའི་ཚད་མ་ཡིན་པའི་ཕྱིར། ། རང་རེས་ཆོས་དེ་ལ་ཚད་མ་ཡིན་ན། ཆོས་དེ་ལ་
རང་ལས་ངེས་ཀྱི་ཚད་མ་ཡིན་པས་ཁྱབ། ཆོས་དེ་ལ་ཚད་མ་ཡིན་ན། ཆོས་དེ་ལ་
མ་འཁྲུལ་བའི་ཚད་མ་ཡིན་པས་ཁྱབ། བྱས་པ་ལ་ཁོ་ན་རེ། གྲངས་ཅན་གྱི་རྒྱུད་
ཀྱི་སྒྲ་འཛིན་དབང་མངོན་ཆོས་ཅན། མི་རྟག་པར་གྱུར་པའི་སྒྲ་ལ་རང་ལས་
ངེས་ཀྱི་ཚད་མར་ཐལ། དེ་ལ་ཚད་མ་ཡིན་པའི་ཕྱིར། འདོད་ན། དེའི་རྒྱུད་ཀྱི་
སྒྲ་འཛིན་དབང་མངོན་དེས་མི་རྟག་པར་གྱུར་པའི་སྒྲ་ཁོ་ཁོ་རང་དུ་རྟོགས་
པར་ཐལ། འདོད་པའི་ཕྱིར་ན་མ་ཁྱབ། འདོད་ན་གྲངས་ཅན་གྱིས་ཡང་དེ་ཁོ་
ཁོ་རང་དུ་རྟོགས་པར་ཐལ་ལོ།ལོ། །ཁོ་རང་ལ། གྲངས་ཅན་གྱི་རྒྱུད་ཀྱི་སྒྲ་རྟོགས་
པའི་རྗེས་དཔག་དེས། མི་རྟག་པར་གྱུར་པའི་སྒྲ་ཁོ་ཁོ་རང་དུ་རྟོགས་པར་ཐལ།
དེ་མི་རྟག་པར་གྱུར་པའི་སྒྲ་ལ་རང་ལས་ངེས་ཀྱི་ཚད་མ་ཡིན་པའི་ཕྱིར།
རྟགས་གྲུབ་སྟེ། དེ་དེ་ལ་རྗེས་སུ་དཔག་པའི་ཚད་མ་ཡིན་པའི་ཕྱིར། རྩ་བར་
འདོད་ན། གྲངས་ཅན་གྱིས་ཡང་དེ་ཁོ་ཁོ་རང་དུ་རྟོགས་པར་ཐལ་ལོ། །ཡང་ཁོ་

ན་རེ། དོན་ལ་མེའི་ཁ་དོག་ཡིན་ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་
ཀྱི་རྒྱང་རིང་པོའི་ཁ་དོག་དམར་ལམ་པ་མེའི་ཁ་དོག་( ༣༦ན)ཡིན་མིན་ཐེ་ཚོམ་
ཟ་བའི་གང་ཟག་གི་རྒྱུད་ཀྱི་དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི ་
ཁ་དོག་དམར་ལམ་པ་འཛིན་པའི་དབང་མངོན་ཆོས་ཅན། དོན་ལ་མེའི་ཁ་
དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པ་དེ་ལ་རང་ལས་ངེས་ཀྱི་
ཚད་མར་ཐལ། དེ་ལ་ཚད་མ་ཡིན་པའི་ཕྱིར། འདོད་ན། དེ་འདྲའི་དབང་
མངོན་དེས་དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་
ལམ་པ་དེ་ཁོ་ཁོ་རང་དུ་རྟོགས་པར་ཐལ། འདོད་པའི་ཕྱིར་ན་མ་ཁྱབ། འདོད་
ན། དེ་འདྲའི་དབང་མངོན་དེས། དེ་མེའི་ཁ་དོག་ཏུ་རྟོགས་པར་ཐལ་ལོ། །
འདོད་མི་ནུས་ཏེ། དེས་དེ་མེའི་ཁ་དོག་ཏུ་རྟོགས་པ་ལ་ཕྱིས་འབྱུང་ཐ་སྙད་
པའི་ཚད་མ་གཞན་ལ་བརྟེན་ནས་རྟོགས་དགོས་པའི་ཕྱིར་ཟེར་ན། ཁོ་རང་ལ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་སྒྲ་
འཛིན་དབང་མངོན་དེ། དོན་ལ་མི་རྟག་པ་ཡིན་པའི་སྒྲ་ཁོ་ཁོ་རང་དུ་རྟོགས་
པའི་བློ་ཡིན་པར་ཐལ། དེ་དོན་ལ་མི་རྟག་པ་ཡིན་པའི་སྒྲ་ལ་རང་ལས་ངེས་ཀྱི་
ཚད་མ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་རྒྱུད་ཀྱི་སྒྲ་རྟོགས་
པའི་རྗེས་དཔག་དེ་དེ་ལ་རང་ལས་ངེས་ཀྱི་ཚད་མ་གང་ཞིག ། །དེ་དང་དེའི་
རྒྱུད་ཀྱི་སྒྲ་འཛིན་དབང་མངོན་གཉིས། རང་ལས་ངེས་ཀྱི་ཚད་མར་མཚུངས་
པའི་ཕྱིར། འདོད་ན། དེ་སྐོར་གྱི་ཕྱི་རྒོལ་ཡང་དག་དེས། མི་རྟག་པ་ཡིན་པའི་
སྒྲ་ཁོ་ཁོ་རང་དུ་རྟོགས་པར་ཐལ་ལོ། །གཞན་ཡང་། ཁོ་རང་ལ། གཞན་ལས་
ངེས་ཀྱི་ཚད་མ་ཡིན་ན། རང་གི་གཞལ་བྱ་ལ་གཞན་ལས་ངེས་ཀྱི་ཚད་མ་ཡིན་
( ༣༦བ)དགོས་པར་ཐལ། ཚད་མ་ཡིན་ན། རང་གི་གཞལ་བྱ་ལ་རང་ལས་ངེས་
ཀྱི་ཚད་མ་ཡིན་པས་མ་ཁྱབ་པའི་ཕྱིར། འདོད་ན། དོན་ལ་མེའི་ཁ་དོག་ཡིན་
ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི། རྒྱང་རིང་པོའི་ཁ་དོག་དམར་

ལམ་པ་མེའི་ཁ་དོག་ཡིན་མིན་ཐེ་ཚོམ་ཟ་བའི་གང་ཟག་གི་རྒྱུད་ཀྱི།
མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པ་འཛིན་པའི་
དབང་མངོན་ཆོས་ཅན། ར་ཐལ། དེའི་ཕྱིར། འདོད་མི་ནུས་ཏེ། རང་གི་
གཞལ་བྱ་ལ་རང་ལས་ངེས་ཀྱི་ཚད་མ་ཡིན་པའི་ཕྱིར། དེར་ཐལ། རྒྱང་རིང་
པོའི་ཁ་དོག་དམར་ལམ་པ་དེ་ལ།
མཚན་གཞི་ལ་ཁ་ཅིག་ན་རེ། རིགས་གཏེར་ལས། དང་པོ་པ་དང་ཡིད་མ་
གཏད། །འཁྲུལ་རྒྱུ་ཅན་རྣམས་གཞན་ལས་ངེས། །ཞེས་པའི་དོན་དུ་བསམས་
ནས། གཞན་ལས་ངེས་ཀྱི་ཚད་མ་ལ་དབྱེ་ན། དང་པོ་པའི་ཚད་མ། ཡིད་མ་
གཏད་པའི་ཚད་མ། འཁྲུལ་རྒྱུ་ཅན་གྱི་ཚད་མ་གསུམ། དང་པོ་ནི། པདྨ་ར་གའི་
ཁ་དོག་སྔར་མཐོང་མ་མྱོང་བའི་གང་ཟག་གི་རྒྱུད་ཀྱི་པདྨ་ར་གའི་ཁ་དོག་
འཛིན་པའི་དབང་མངོན་ལྟ་བུ། གཉིས་པ་ནི། ཡིད་གཟུགས་མཛེས་ལ་ལྷག་
པར་ཆགས་བཞིན་པའི་སྐྱེས་བུའི་རྒྱུད་ཀྱི་སྒྲ་འཛིན་ཉན་ཤེས་ལྟ་བུ། གསུམ་པ་
ནི། སྨིག་རྒྱུ་ལ་ཆུ་འཛིན་གྱི་སྒྲོ་འདོགས་དངོས་སུ་འདྲེན་པར་བྱེད་པའི་སྨིག་
རང་ལས་ངེས་ཀྱི་ཚད་མ་ཡིན་པའི་ཕྱིར།
རྒྱུའི་ཁ་དོག་འཛིན་པའི་དབང་མངོན་ལྟ་བུའོ་ཟེར་ན། མཚན་གཞི་གཉིས་པ་
མི་འཐད་པར་ཐལ། ཡིད་གཟུགས་མཛེས་ལ་ལྷག་པར་ཆགས་བཞིན་པའི་སྐྱེས་
བུའི་རྒྱུད་ལ་སྒྲ་འཛིན་ཉན་ཤེས་མེད་པའི་ཕྱིར། ཤིན་ཏུ་གསལ་བའི་སེམས་
( ༣༧ན) གཅིག་གིས། ནུས་པ་ཉམས་པར་བྱས་པའི་ཕྱིར། ཞེས་གསུངས་པའི་
ཕྱིར། མཚན་གཞི་གསུམ་པ་དེ་མི་འཐད་པར་ཐལ། དེ་འདྲའི་དབང་མངོན་
དེས། རང་ཡུལ་ལ་ངེས་པ་འདྲེན་པར་མི་ནུས་པའི་ཕྱིར་ཏེ། དེས་སྨིག་རྒྱུ་ལ་ཆུ་
འཛིན་གྱི་སྒྲོ་འདོགས་དངོས་སུ་འདྲེན་པར་བྱེད་པའི་ཕྱིར། གཞན་ཡང་འཁྲུལ་
རྒྱུ་ཅན་གྱི་ཚད་མ་མེད་པར་ཐལ། ཚད་མ་ཡིན་ན། དེ་མ་ཡིན་དགོས་པའི་ཕྱིར་
ཏེ། མངོན་རྗེས་ཀྱི་ཚད་མ་གང་རུང་ཡིན་ན་དེ་མ་ཡིན་དགོས་པའི་ཕྱིར། བྱས་
པ་ལ་ཁོ་ན་རེ། ཡིད་སྒྲ་སྙན་ལ་ལྷག་པར་ཆགས་བཞིན་པའི་སྐྱེས་བུའི་རྒྱུད་ལ་

གཟུགས་འཛིན་མིག་ཤེས་མེད་པར་ཐལ། ཡིད་གཟུགས་མཛེས་ལ་ལྷག་པར་
ཆགས་བཞིན་པའི་སྐྱེས་བུའི་རྒྱུད་ལ་སྒྲ་འཛིན་ཉན་ཤེས་མེད་པ འི་ཕྱི ར།
འདོད་ན། དེའི་རྒྱུད་ལ་མིག་ཤེས་མེད་པར་ཐལ་ལོ། །འདོད་ན། དེ་ལོང་བ་
ཡིན་པར་ཐལ། འདོད་པའི་ཕྱིར་ན་མ་ཁྱབ་སྟེ། འོ་ན་ཁོ་རང་ལ། ལོང་བ་མ་
ཡིན་པའི་གཉིད་འཐུག་པོ་ལོག་བཞིན་པའི་འདོད་ཁམས་པའི་སེམས་ཅན་དེ་
ལོང་བ་ཡིན་པར་ཐལ། དེའི་རྒྱུད་ལ་མིག་ཤེས་མེད་པའི་ཕྱིར། ཁྱབ་པ་ཁས།
རྟགས་གྲུབ་སྟེ། དེའི་རྒྱུད་ལ་རྟེན་བཅས་ཀྱི་མིག་དབང་གཟུགས་ཅན་པ་མེད་
པའི་ཕྱིར། དེའི་རྒྱུད་ཀྱི་མིག་དབང་གཟུགས་ཅན་པ་དེ་དེ་མཚུངས་ཀྱི་མིག་
དབང་གཟུགས་ཅན་པ་ཡིན་པའི་ཕྱིར། ཁ་ཅིག་ན་རེ། རིགས་གཏེར་ལས།
དོན་རིག་གཉིས་དང་རང་རིག་དང༌། །རྗེས་སུ་དཔག་རྣམས་རང་ལས་ངེས། །
ཞེས་པའི་དོན་དུ་བསམས་( ༣༧བ) ནས། གོམས་པ་ཅན་གྱི་མངོན་སུམ། དོན་
བྱེད་སྣང་ཅན་གྱི་མངོན་སུམ། རང་དོན་རྗེས་དཔག་རྣམས་གང་རུང་ཡིན་ན།
རང་ལས་ངེས་ཀྱི་ཚད་མ་ཡིན་པས་ཁྱབ་ཟེར་ན། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཕྱི་རྒོལ་ཡང་དག་གི་རྒྱུད་ཀྱི་སྒྲ་འཛིན་དབང་མངོན་ཆོས་ཅན།
སྒྲ་མི་རྟག་པ་ལ་ཚད་མར་ཐལ། དེ་ལ་མངོན་སུམ་ཡིན་པའི་ཕྱིར། ཁྱབ་པ་ཁས།
འདོད་ན། དེ་སྐོར་གྱི་ཕྱི་རྒོལ་ཡང་དག་དེས། སྒྲ་མི་རྟག་པར་ཚད་མས་གྲུབ་
པར་ཐལ། འདོད་པའི་ཕྱིར། འདོད་ན། སྒྲ་མི་རྟག་པ་དེ་སྐོར་གྱི་ཕྱི་རྒོལ་ཡང་
དག་གི་མངོན་སུམ་གྱི་ཚད་མས་གྲུབ་པར་ཐལ་ལོ། །འདོད་ན། སྒྲ་མི་རྟག་པ་
ཆོས་ཅན། དེ་སྐོར་གྱི་ཕྱི་རྒོལ་ཡང་དག་གི་མངོན་སུམ་གྱི་ཚད་མས་མ་གྲུབ་
པར་ཐལ། དེ་སྐོར་གྱི་གཞན་དོན་བསྒྲུབ་བྱ་ཡང་དག་ཡིན་པའི་ཕྱིར། ཁྱབ་སྟེ།
ངོ་བོ་མ་གྲུབ། ཅེས་གསུངས་པའི་ཕྱིར། བྱས་པ་ལ་ཁོ་ན་རེ། མངོན་སུམ་བཅད་
ཤེས་ཡོད་པར་ཐལ། མངོན་སུམ་ལ་ཚད་མས་མ་ཁྱབ་པའི་ཕྱིར། འདོད་ན།
རིགས་གཏེར་ལས། དེས་ན་མངོན་སུམ་བཅད་ཤེས་ཀྱི། །གཞི་མཐུན་སྲིད་པ་

ཤེས་པས་བཀག །ཅེས་གསུངས་པ་མི་འཐད་པར་ཐལ། འདོད་པའི་ཕྱིར་ན་མ་
ཁྱབ། མངོན་སུམ་ཚད་མ་དང་བཅད་ཤེས་ཀྱི་གཞི་མཐུན་མེད་པ་དེ། ལུང་དེའི་
དོན་ཡིན་པའི་ཕྱིར། ཁ་ཅིག་ན་རེ། དོན་ལ་མེ་ཡིན་ཞིང་། མེའི་ཁ་དོག་ཡིན་
མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་
དབང་མངོན་དེ་གཞན་ལས་ངེས་ཀྱི་ཚད་མ་ཡིན་ཟེར་ན། མེ་དང་ཁ་དོག་གི་
གཞི་མཐུན་ཡོད་པར་ཐལ། དམ་བཅའ་འཐད་པའི་( ༣༨ན) ཕྱིར། འདོད་མི་
ནུས་ཏེ། མེ་ཡིན་ན། རེག་བྱའི་སྐྱེ་མཆེད་དང་འབྱུང་བ་ཡིན་དགོས། ཁ་དོག་
ཡིན་ན་གཟུགས་ཀྱི་སྐྱེ་མཆེད་ཡིན་དགོས་པའི་ཕྱིར། བྱས་པ་ལ་ཁོ་ན་རེ། མེ་
དང་ཁ་དོག་གི་གཞི་མཐུན་ཡོད་པར་ཐལ། མེ་དམར་པོ་དེ་འདྲའི་གཞི་མཐུན་
ཡིན་པའི་ཕྱིར་ཏེ། དེ་དང་པོ་གང་ཞིག །ཕྱི་མ་ཡིན་པའི་ཕྱིར། དང་པོ་གྲུབ་སྟེ།
དེ་མེ་དམར་པོ་ཡིན་པའི་ཕྱིར་ན་མ་ཁྱབ་བོ། །འདོད་ན། མེ་དམར་པོ་དེ་དམར་
པོ་ཡིན་པར་ཐལ། ། མེ་དམར་པོ་དམར་པོ་ཡིན་པའི་ཕྱིར། འདོད་ན། དེ་ཆོས་
ཅན། ཁ་དོག་ཡིན་པར་ཐལ། དམར་པོ་ཡིན་པའི་ཕྱིར། འདོད་མི་ནུས་ཏེ། ལྡན་
མིན་འདུ་བྱེད་ཡིན་པའི་ཕྱིར། བྱས་པ་ལ་ཁོ་ན་རེ། མེ་དང་ཁ་དོག་གི་གཞི་
མཐུན་ཡོད་པར་ཐལ། མེ་དང་མིག་ཤེས་ཀྱི་གཟུང་བྱའི་གཞི་མཐུན་ཡོད་པའི་
ཕྱིར། མགལ་མེ་འཁོར་ལོ་སྣང་བའི་མིག་ཤེས་དེ་ལ། མགལ་མེ་སྣང་བའི་ཕྱིར་
ཏེ། དེ་ལ་མགལ་མེ་འཁོར་ལོར་སྣང་བའི་ཕྱིར། དེ་འདྲའི་མིག་ཤེས་ཡོད་པའི་
ཕྱིར་ཏེ། མགལ་མེ་ལ་སོགས་མྱུར་འཇུག་གི །རྗེས་སུ་འགྲོ་བའི་གནོད་པ་ཅན། །
ཞེས་གསུངས་པའི་ཕྱིར་ན་མ་ཁྱབ་སྟེ། མགལ་མེའི་ཁ་དོག་འཁོར་ལོའི་ཁ་དོག་
ཏུ་སྣང་བའི་མིག་ཤེས་ཡོད་པ་དེ་དེའི་དོན་ཡིན་པའི་ཕྱིར། ཁ་ཅིག་ན་རེ། དོན་
ལ་མེའི་ཁ་དོག་ཡིན་ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་
རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་མངོན་དེ།གཞན་
ལས་ངེས་ཀྱི་ཚད་མ་ཡིན་ཟེར་ན། དེ་མི་འཐད་པར་ཐལ། དོན་ལ་མེའི་ཁ་དོག་

ཡིན་ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་བ་( ༣༨བ)མེད་པའི་
ཕྱིར། མེའི་ཁ་དོག་ཡིན་ན་རྟོག་པས་མེའི་ཁ་དོག་ཏུ་རྟོགས་པས་ཁྱབ་པའི་ཕྱིར།
བྱས་པ་ལ་ཁོ་ན་རེ། རྟོག་པས་དེ་ཡིན་མིན་ཐེ་ཚོམ་ཟ་བ་ཡོད་པར་ཐལ། རྟོག་
པས་ཐེ་ཚོམ་ཟ་བ་ཡོད་པའི་ཕྱིར་ཏེ།གང་ཟག་གིས་ཐེ་ཚོམ་ཟ་བ་ཡོད་པའི་
ཕྱིར་ཏེ། གང་ཟག་གི་རྒྱུད་ཀྱི་ཐེ་ཚོམ་གྱིས་ཐེ་ཚོམ་ཟ་བ་ཡོད་པའི་ཕྱིར་ཟེར་ན་
མ་ཁྱབ་བོ། །འོ་ན་ཁོ་རང་ལ། དོན་ལ་མེའི་ཁ་དོག་ཡིན་ཞིང་། རྟོག་པས་མེའི་
ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་དེ་
ཁོ་ཁོ་རང་དུ་ཐལ། ཁོ་ཡོད་པའི་ཕྱིར། འདོད་ན། དེ་འདྲའི་ཁ་དོག་དམར་ལམ་
པ་ཆོས་ཅན། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་བ་ཡིན་པར་ཐལ།
དོན་ལ་མེའི་ཁ་དོག་ཡིན་ཞིང་། རྟོག་པས་མེའི་ཁ་དོག་ཡིན་མིན་ཐེ་ཚོམ་ཟ་
དུས་ཀྱི་རྒྱང་རིང་པོའི་ཁ་དོག་དམར་ལམ་པ་ཡིན་པའི་ཕྱིར། བྱས་པ་ལ་ཁོ་ན་
རེ། མ་ཁྱབ་སྟེ། འོ་ན། རྟོག་པ་ཕྱི་རོལ་ཡུལ་ལ་འཇུག་པ་བསྡུས་ཤིང་ཏིང་ངེ་
འཛིན་ལ་མཉམ་པར་བཞག་པའི་རྣལ་འབྱོར་པ་དེ་ནི་ཆོས་ཅན། ཁྱོད་ཀྱི་རྟོག་
པ་ཕྱི་རོལ་ཡུལ་ལ་འཇུག་པ་བསྡུས་པར་ཐལ། ཁྱོད་ཆོས་ཅན་དེའི་ཕྱིར། ཁྱབ་
པ་ཁས། ཟེར་ན་མི་འགྲིག་གོ མ་གྲུབ་ན། དེ་འདྲའི་རྣལ་འབྱོར་པ་དེ་ཁོ་ཁོ་
རང་དུ་ཐལ། ཁོ་ཡོད་པའི་ཕྱིར་ཏེ། ཐམས་ཅད་ལས་ནི་སེམས་བསྡུས་ནས། །
ནང་གི་བདག་ཉིད་གཡོ་མེད་པ། །ཞེས་གསུངས་པའི་ཕྱིར། རྩ་བར་འདོད་ན།
དེ་འདྲའི་རྟོག་པ་དེ་ཕྱི་རོལ་གྱི་ཡུལ་ལ་མི་འཇུག་པར་ཐལ་ལོ། །འདོད་མི་ནུས་
ཏེ། དེ་ཀ་བ་དང་བུམ་པ་ལ་སོགས་པ་ལ་འཇུག་པའི་ཕྱིར། ཁ་ཅིག་( ༣༩ན) ན་
རེ། དོན་ལ་མེའི་ཁ་དོག་ཡིན་ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་
རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་མངོན་དེ། སྣང་བ་
རང་ལས་ངེས་ཤིང་། བདེན་པ་གཞན་ལས་ངེས་ཀྱི་ཚད་མ་དང་། དོན་ལ་ཤ་བ་
ཡིན་ཞིང་། ཤ་བ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཡལ་ག་ལོ་འདབ་

དང་བཅས་པའི་ཤིང་འཛིན་པའི་དབང་མངོན་དེ། སྤྱི་རང་ལས་ངེས་ཤིང་།
ཁྱད་པར་གཞན་ལས་ངེས་ཀྱི་ཚད་མ་ཡིན་ནོ་ཟེར་ན། དང་པོ་ལ། དེ་ཆོས་ཅན།
སྣང་བ་རང་ལས་ངེས་ཀྱི་ཚད་མ་ཡིན་པར་ཐལ། སྣང་བ་རང་ལས་ངེས་ཤིང་།
བདེན་པ་གཞན་ལས་ངེས་ཀྱི་ཚད་མ་ཡིན་པའི་ཕྱིར། འདོད་ན། དེ་ཆོས་ཅན།
རང་ལས་ངེས་ཀྱི་ཚད་མར་ཐལ། འདོད་པའི་ཕྱིར། འདོད་མི་ནུས་ཏེ། གཞན་
ལས་ངེས་ཀྱི་ཚད་མ་ཡིན་པའི་ཕྱིར་ཏེ། བདེན་པ་གཞན་ལས་ངེས་ཀྱི་ཚད་མ་
ཡིན་པའི་ཕྱིར་ཏེ། སྣང་བ་རང་ལས་ངེས་ཤིང་། བདེན་པ་གཞན་ལས་ངེས་ཀྱི་
ཚད་མ་ཡིན་པའི་ཕྱིར། གཉིས་པ་དེ་ཡང་ཆོས་ཅན། སྤྱི་རང་ལས་ངེས་ཀྱི་ཚད་
མར་ཐལ། སྤྱི་རང་ལས་ངེས་ཤིང་། ཁྱད་པར་གཞན་ལས་ངེས་ཀྱི་ཚད་མ་ཡིན་
པའི་ཕྱིར། འདོད་ན། རང་ལས་ངེས་ཀྱི་ཚད་མ་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། གཞན་ལས་ངེས་ཀྱི་ཚད་མ་ཡིན་པའི་ཕྱིར་ཏེ། སྤྱི་རང་
ལས་ངེས་ཤིང་། ཁྱད་པར་གཞན་ལས་ངེས་ཀྱི་ཚད་མ་ཡིན་པའི་ཕྱིར། བྱས་པ་
ལ་ཁོ་ན་རེ། དེ་འདྲའི་ཤིང་འཛིན་པའི་དབང་མངོན་དེ། སྤྱི་རང་ལས་ངེས་ཀྱི་
ཚད་མ་ཡིན་པར་( ༣༩་)ཐལ། དེས་ཁོ་རང་ལ་སྣང་བའི་ཡལ་ག་ལོ་འདབ་
དང་བཅས་པའི་ཤིང་དེ་ངེས་པའི་ཕྱིར་ན་མ་ཁྱབ། ཁ་ཅིག་ན་རེ། དོན་ལ་མེའི་
ཁ་དོག་ཡིན་ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་
དོག་དམར་ལམ་པ་འཛིན་པའི་དབང་མངོན་དེ། དོན་ལ་མེའི་ཁ་དོག་ཏུ་གྱུར་
པའི་རྒྱང་རིང་པོའི་ཁ་དོག་དམར་ལམ་པ་དེ་ལ་རང་ལས་ངེས་ཀྱི་ཚད་མ་
དང་། དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པ་
མེའི་ཁ་དོག་ཡིན་པ་དེ་ལ། གཞན་ལས་ངེས་ཀྱི་ཚད་མ་ཡིན་ནོ་ཟེར་ན། སྒྲ་མི་
རྟག་རྟོགས་ཀྱི་རྗེས་དཔག་ཆོས་ཅན། སྒྲ་མི་རྟག་པའི་དོན་སྤྱི་ལ་འཁྲུལ་པའི་
ཚད་མ་ཡིན་པར་ཐལ། དོན་ལ་མེའི་ཁ་དོག་ཡིན་ཞིང་། མེའི་ཁ་དོག་དམར་
ལམ་པ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་

འཛིན་པའི་དབང་མངོན་དེ། དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་
ཁ་དོག་དམར་ལམ་པ་མེའི་ཁ་དོག་ཡིན་པ་དེ་ལ་གཞན་ལས་ངེས་ཀྱི་ཚད་མ་
ཡིན་པའི་ཕྱིར། འདོད་ན། དེ་དེ་ལ་ཚད་མར་ཐལ་ལོ། །བྱས་པ་ལ་ཁོ་ན་རེ། དེ་
འདྲའི་དབང་མངོན་དེ་དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་
དོག་ཡིན་པ་དེ་ལ་གཞན་ལས་ངེས་ཀྱི་ཚད་མ་ཡིན་པར་ཐལ། དེ་གཞན་ལས་
ངེས་ཀྱི་ཚད་མར་སོང་བའི་ཡུལ་ཡོད་པའི་ཕྱིར། མ་གྲུབ་ན། དེ་འདྲའི་དབང་
མངོན་ཆོས་ཅན། ཁྱོད་གཞན་ལས་ངེས་ཀྱི་ཚད་མར་སོང་བའི་ཡུལ་ཡོད་པར་
ཐལ། ཁྱོད་གཞན་ལས་ངེས་ཀྱི་ཚད་མ་ཡིན་པའི་ཕྱིར་ན་མ་ཁྱབ་སྟེ། འོ་ན། སྒྲ་
མི་རྟག་རྟོགས་ཀྱི་རྗེས་དཔག་ཆོས་ཅན། ཁྱོད་འཁྲུལ་བའི་( ༤་ན) ཚད་མར་
སོང་བའི་ཡུལ་ཡོད་པར་ཐལ། ཁྱོད་འཁྲུལ་བའི་ཚད་མ་ཡིན་པའི་ཕྱིར། ཁྱབ་པ་
ཁས། འདོད་མི་ནུས་ཏེ། དེ་སྒྲ་མི་རྟག་པ་ལ་ཡང་འཁྲུལ་པའི་ཚད་མ་མ་ཡིན།
དེ་སྒྲ་མི་རྟག་པའི་དོན་སྤྱི་ལ་ཡང་འཁྲུལ་པའི་ཚད་མ་མ་ཡིན་པའི་ཕྱིར་རོ། །
༈ རང་ལུགས་བཞག་པ་ལ། རང་ལས་ངེས་ཀྱི་ཚད་མ་དང་གཞན་ལས་
ངེས་ཀྱི་ཚད་མ་སོ་སོའི་ངོ་བོ་དང༌། དབྱེ་བ་གཉིས། དང་པོ་དེ་གཉིས་སོ་སོའི་
ངོ་བོ་འཆད་པར་བྱེད་པ་ལ། རྣམ་ངེས་ཊཱིཀ་ཆེན་ལས། གསར་དུ་མི་བསླུ་བའི་
ཤེས་པ་གང་ཞིག །རང་གི་གཞལ་བྱའི་བདག་ཉིད་མཐར་ཐུག་པ་ཡུལ་སྟེང་ན་
གནས་པ་མེད་ན་ཚད་མ་རང་ཉིད་མི་འབྱུང་བ་ལ་ངེས་པ་རང་སྟོབས་ཀྱིས་
འདྲེན་ནུས་པ་དང་། ཚད་མ་གཞན་ལ་བརྟེན་ནས་ངེས་པའོ། །ཞེས་དང༌།
ཐར་ལམ་གསལ་བྱེད་ལས། དེས་ན་མི་བསླུ་བའི་ཆ་རང་སྟོབས་ཀྱིས་ངེས་ན་
རང་ངེས་དང་། གཞན་སྟོབས་ཀྱིས་ངེས་ན་གཞན་ངེས་སོ། །ཞེས་གསུངས་པའི་
ཕྱིར། འདི་གཉིས་ཀྱི་དོན་ནི། རང་གི་གཞལ་བྱའི་བདག་ཉིད་མཐར་ཐུག་པ་
ཡུལ་སྟེང་ན་གནས་པ་མེད་ན། རང་ཉིད་མི་འབྱུང་བའི་ཆ་ལ་ངེས་པ་རང་
སྟོབས་ཀྱིས་འདྲེན་ནུས་པའི་གསར་དུ་མི་བསླུ་བའི་རིག་པ་དེ། རང་ལས་ངེས་

ཀྱི་ཚད་མའི་མཚན་ཉིད་དང་།དེ་ལྟར་མི་ནུས་པའི་གསར་དུ་མི་བསླུ་བའི་
རིག་པ་དེ། གཞན་ལས་ངེས་ཀྱི་ཚད་མའི་མཚན་ཉིད་ཡིན། གཉིས་པ་དབྱེ་བ་
ནི། རང་ལས་ངེས་ཀྱི་ཚད་མ་ལ་དབྱེ་ན། གོམས་པ་ཅན་གྱི་མངོན་སུམ་གྱི་ཚད་
མ། དོན་བྱེད་སྣང་ཅན་གྱི་མངོན་སུམ་གྱི་ཚད་མ། རང་རིག་ཚད་མ། རྗེས་སུ་
དཔག་པའི་( ༤༠བ) ཚད་མ་དང་བཞི་ཡོད། དེ་བཞི་པོ་གང་རུང་ཡིན་ན། རང་
ལས་ངེས་ཀྱི་ཚད་མ་ཡིན་པས་ཁྱབ། དང་པོ་ནི། བུའི་རྒྱུད་ཀྱི་ཕའི་གཟུགས་
འཛིན་པའི་དབང་མངོན་ལྟ་བུ། གཉིས་པ་ནི། མེ་འཛིན་དབང་མངོན་ལྟ་བུ།
གསུམ་པ་ནི། མེ་འཛིན་དབང་མངོན་ཉམས་སུ་མྱོང་བའི་རང་རིག་ལྟ་བུ། བཞི་
པ་ནི། སྒྲ་མི་རྟག་རྟོགས་ཀྱི་རྗེས་དཔག་ལྟ་བུ། གཞན་ལས་ངེས་ཀྱི་ཚད་མ་དེ་
ལ་དབྱེ་ན། སྣང་བ་རང་ལས་ངེས་ཤིང་བདེན་པ་གཞན་ལ་བརྟེན་ནས་ངེས་
དགོས་པའི་གཞན་ལས་ངེས་ཀྱི་ཚད་མ་གཅིག་དང་། སྤྱི་རང་ལས་ངེས་ཤིང་
ཁྱད་པར་གཞན་ལ་བརྟེན་ནས་ངེས་དགོས་པའི་གཞན་ལས་ངེས་ཀྱི་ཚད་མ་
གཅིག་དང་གཉིས། དང་པོ་ནི། དོན་ལ་མེའི་ཁ་དོག་ཡིན་ཞིང་། མེའི་ཁ་དོག་
ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་
དབང་མངོན་ལྟ་བུ་ལ་བྱེད་ཅིང་། དེ་ལྟ་བུའི་དབང་མངོན་དེ་ལ། སྣང་བ་རང་
ལས་ངེས་ཤིང་། བདེན་པ་གཞན་ལ་བརྟེན་ནས་ངེས་དགོས་པའི་གཞན་ལས་
ངེས་ཀྱི་ཚད་མ་ཞེས་བརྗོད་པའི་རྒྱུ་མཚན་ཡོད་དེ། དེས་ཁོ་རང་ལ་སྣང་བའི་
རྒྱང་རིང་པོའི་ཁ་དོག་དམར་ལམ་པ་དེ། རང་སྟོབས་ཀྱིས་ངེས་ཤིང་། དེ་མེའི་
ཁ་དོག་ཡིན་པ་དེ། ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་
དགོས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་འདྲའི་རྒྱང་རིང་པོའི་
ཁ་དོག་དམར་ལམ་པ་འཛིན་པའི་དབང་མངོན་དེ། རང་གི་གཞལ་བྱའི་
བདག་ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་འབྱུང་
བའི་ཆ་ལ་ངེས་པ་རང་སྟོབས་ཀྱིས་འདྲེན་མི་ནུས་ཏེ། ( ༤༡ན)མེའི་ཁ་དོག་དེ།

དོན་ལ་མེའི་ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པའི་
བདག་ཉིད་ཡིན་ལ། དེ་འདྲའི་དབང་མངོན་དེས། མེའི་ཁ་དོག་དེ་དོན་ལ་མེའི་
ཁ་དོག་ཏུ་གྱུར་པའི་རྒྱང་རིང་པོའི་ཁ་དོག་དམར་ལམ་པའི་སྟེང་དུ་འགོད་
ཚུལ་དང་མཐུན་པར་མ་རྟོགས་པའི་ཕྱིར། དེར་ཐལ། དེས་མེའི་ཁ་དོག་ཏུ་གྱུར་
པའི་རྒྱང་རིང་པོའི་དམར་ལམ་པ་དེ་མེའི་ཁ་དོག་ཏུ་མ་རྟོགས་པའི་ཕྱིར། དོན་
ལ་ཤ་བ་ཡིན་ཞིང་། དེ་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཡལ་ག་ལོ་
འདབ་དང་བཅས་པའི་ཤིང་འཛིན་པའི་དབང་མངོན་ལྟ་བུ། གཉིས་པའི་
མཚན་གཞི་ཡིན་ཞིང་། དེ་འདྲའི་དབང་མངོན་དེ་ལ་སྤྱི་རང་ལས་ངེས་ཤིང་།
ཁྱད་པར་གཞན་ལ་བརྟེན་ནས་ངེས་དགོས་པའི་གཞན་ལས་ངེས་ཀྱི་ཚད་མ་
ཞེས་བརྗོད་པའི་རྒྱུ་མཚན་ཡོད་དེ། དེས་ཁོ་རང་ལ་སྣང་བའི་ཡལ་ག་ལོ་འདབ་
དང་བཅས་པའི་ཤིང་དེ་ཁོ་རང་གི་སྟོབས་ཀྱིས་ངེས་ཤིང་། དེ་ཤ་བ་ཡིན་པ་དེ་
ཕྱིས་འབྱུང་ཐ་སྙད་པའི་ཚད་མ་གཞན་ལ་བརྟེན་ནས་ངེས་དགོས་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། ངག་དོན་ནི། མེ་འཛིན་དབང་མངོན་
ཆོས་ཅན། ཁྱོད་ཤེས་པར་རྟོགས་བྱེད་ཀྱི་ཚད་མ་ཡོད་དེ། ཁྱོད་མྱོང་བའི་རང་
རིག་མངོན་སུམ་དེས་ཁྱོད་ཤེས་པར་རྟོགས་པའི་ཕྱིར། དེ་ཆོས་ཅན། ཁྱོད་ཚད་
མར་རྟོགས་བྱེད་ཀྱི་ཚད་མ་ཡོད་དེ། གསར་དུ་མི་བསླུ་བའི་རིག་པའི་རྟགས་
མེ་འཛིན་དབང་མངོན་ཚད་མར་རྟོགས་པའི་ཕྱིས་འབྱུང་ཐ་སྙད་པའི་
ཚད་མ་དེས། ཁྱོད་དེར་རྟོགས་པའི་ཕྱིར། ཚད་མའི་མཚན་( ༤༡༠) ཉིད་སྟོན་
པའི་བསྟན་བཅོས་བརྩམས་པ་ལ་ཆོས་ཅན། དགོས་པ་ཡོད་དེ་ཚད་མའི་
མཚན་ཉིད་ལ་རྨོངས་པ་བཟློག་པར་བྱ་བའི་ཆེད་ཡིན་པའི་ཕྱིར།ལས།
༈ རྩོད་པ་སྤོང་བ་ལ། ཁ་ཅིག་ན་རེ། དོན་ལ་མེའི་ཁ་དོག་ཡིན་ཞིང་། མེའི་
ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་
རྟོགས་པའི་རྗེས་དཔག་ཆོས་ཅན། རང་ལས་ངེས་ཀྱི་ཚད་མ་ཡིན་པར་ཐལ།

རྗེས་སུ་དཔག་པའི་ཚད་མ་ཡིན་པའི་ཕྱིར། མ་གྲུབ་ན། དེར་ཐལ། དེ་ཡོད་པའི་
ཕྱིར། མ་གྲུབ་ན། དེ་འདྲའི་རྒྱང་རིང་པོའི་ཁ་དོག་དམར་ལམ་པ་ཆོས་ཅན།
ཁྱོད་རྟོགས་པའི་རྗེས་དཔག་ཡོད་པར་ཐལ།
ཡིན་པའི་ཕྱིར་ན་ཆོས་ཅན་སྐྱོན་ཅན་ཡིན་ནོ། །གཞན་ཡང་དེ་འདྲའི་རྒྱང་རིང་
པོའི་ཁ་དོག་དམར་ལམ་པ་དེ་ཁ་དོག་ཏུ་ཐལ། དེ་ཡོད་པའི་ཕྱིར། འདོད་ན།
དེ་ཆོས་ཅན། སངས་འཕགས་ཀྱི་རྒྱུད་ལ་ཁྱོད་འཛིན་དབང་མངོན་ཡོད་པར་
ཐལ། ཁྱོད་ཁ་དོག་ཡིན་པའི་ཕྱིར་ན་ཆོས་ཅན་སྐྱོན་ཅན་ཡིན་ནོ། །འདོད་ན།
ཕགས་ཀྱི་རྒྱུད་ལ་གཞན་ལས་ངེས་ཀྱི་ཚད་མ་ཡོད་པར་ཐལ་ལོ། །ཁ་
ཅིག་ན་རེ། ཤིན་ཏུ་ལྐོག་གྱུར་རྟོགས་པའི་རྗེས་དཔག་ཆོས་ཅན། རང་གི་གཞལ་
བྱའི་བདག་ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་
འབྱུང་བ་ལ་ངེས་པ་རང་སྟོབས་ཀྱིས་འདྲེན་ནུས་པར་ཐལ། དེ་རང་ལས་ངེས་
ཀྱི་ཚད་མ་ཡིན་པའི་ཕྱིར། འདོད་ན། དེ་འདྲའི་རྗེས་དཔག་དེས་ཤིན་ཏུ་ལྐོག་
གྱུར་མེད་ན། ཤིན་ཏུ་ལྐོག་གྱུར་རྟོགས་པའི་རྗེས་དཔག་མི་འབྱུང་བའི་ཆ་ལ་
ངེས་པ་རང་སྟོབས་ཀྱིས་འདྲེན་ནུས་པར་( ༤༢ན) ཐལ། དེས་རང་གི་གཞལ་
བྱའི་བདག་ཉིད་མཐར་ཐུག་པ་ཡུལ་སྟེང་ན་གནས་པ་མེད་ན། རང་ཉིད་མི་
འབྱུང་བའི་ཆ་ལ་ངེས་པ་རང་སྟོབས་ཀྱིས་འདྲེན་ནུས་པའི་ཕྱིར། འདོད་ན། དེ་
འདྲའི་རྗེས་དཔག་དེས་ཤིན་ཏུ་ལྐོག་གྱུར་མེད་ན། དེ་རྟོགས་པའི་རྗེས་དཔག་
མི་འབྱུང་བ་དེ་རྟོགས་པར་ཐལ། འདོད་པའི་ཕྱིར་ན་མ་ཁྱབ། འདོད་ན། དེས་
ཤིན་ཏུ་ལྐོག་གྱུར་རྟོགས་པའི་རྗེས་དཔག་ཤིན་ཏུ་ལྐོག་གྱུར་ལ་འབྲེལ་བ་དེ་
རྟོགས་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དེ་ལ་འབྲེལ་བ་ཅུང་
ཟད་ལྐོག་གྱུར་ཡིན་པའི་ཕྱིར།ཁྱོད་རྗེས་དཔག་གི་གཞལ་བྱ་སངས་འཕགས
དེ་ལྡན་བཅོམ་ལྡན་ཚད་མ་ཉིད། །ཅེས་པ་འདི་གང་ལས་འཕྲོས་ན། ཚད་
མ་བསླུ་མེད་ཅན་ཤེས་པ། །ཞེས་པ་ནས། རང་གི་མཚན་ཉིད་དཔྱད་ཕྱིར་རོ། །

ཞེས་པའི་བར་གྱིས་ཚད་མའི་ངོ་བོ་དེ་བསྟན་ནས། ཐུབ་པ་སངས་རྒྱས་ང
ལྡན་འདས་ཚད་མ་དང་འདྲ་བའི་རྒྱུ་མཚན་འཆད་པར་བྱེད་པ་ལ།གཞུང་
འདི་བྱུང་། ངག་དོན་ནི། སངས་འཕགས་ཀྱི་རྒྱུད་ཀྱི་ཡེ་ཤེས་ཆོས་ཅན། ཇི་ལྟ་
བ་དང་ཇི་སྙེད་པ་ལ་ཚད་མ་ཡིན་ཏེ། དེ་ལ་གསར་དུ་མི་བསླུ་བའི་རིག་པ་ཡིན་
པའི་ཕྱིར།
༈ མཐའ་དཔྱད་པ་ལ། ཁ་ཅིག་ན་རེ། བདེན་པ་བཞི་ལ་ཚད་མའི་སྐྱེས་བུ་
ཡིན་ན། ཚད་མའི་སྐྱེས་བུ་ཡིན་པས་ཁྱབ་ཟེར་ན། སློབ་དཔོན་དབྱིག་གཉེན་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེའི་རྒྱུད་ཀྱི་ཚད་མ་དེ་བདེན་
པ་བཞི་ལ་ཚད་མ་ཡིན་པའི་ཕྱིར། རང་ལུགས་ནི། མི་བསླུ་བའི་སྐྱེས་བུར་
དམིགས་པ་ཚད་མའི་སྐྱེས་བུའི་མཚན་ཉིད་ཡིན། དེ་ལ་དབྱེ་ན། ཚད་མའི་སྐྱེས་
བུ་( ༤༢༠) མཐར་ཐུག་དང་། མི་བསླུ་བའི་ཚད་མའི་སྐྱེས་བུ་གཉིས། དང་པོ་
དང་སངས་འཕགས་དོན་གཅིག །གཉིས་པ་ནི། སློབ་དཔོན་ཕྱོགས་གླང་ལྟ་བུ་
ལ་བྱེད།
༈ རྩོད་པ་སྤོང་བ་ལ། ཁ་ཅིག་ན་རེ། མི་བསླུ་བའི་ཤེས་པ་ཡིན་ན། ཤེས་པ་
ཚད་མ་ཡིན་དགོས་པར་ཐལ། མི་བསླུ་བའི་སྐྱེས་བུ་ཡིན་ན། སྐྱེས་བུ་ཚད་མ་
ཡིན་དགོས་པའི་ཕྱིར་ན་མ་ཁྱབ། འདོད་ན། བཅད་ཤེས་ཆོས་ཅན། དེར་ཐལ།
དེའི་ཕྱིར། འོ་ན། ཁོ་རང་ལ། མི་བསླུ་བའི་ཤེས་པ་ཡིན་ན། ཤེས་པ་ཚད་མ་ཡིན་
དགོས་པར་ཐལ། མི་བསླུ་བའི་ངག་ཡིན་ན། ངག་ཚད་མ་ཡིན་དགོས་པའི་ཕྱིར།
ཁྱབ་པ་ཁས། རྟགས་གྲུབ་སྟེ། དེ་ཡིན་ན། ངག་རྣམ་དག་ཡིན་དགོས། ངག་རྣམ་
དག་ཡིན་ན། ངག་ཚད་མ་ཡིན་དགོས་པའི་ཕྱིར།
༈ བསྒྲུབ་བྱའི་རྗེས་འགྲོ་ཕྱིར་འབྲས་བུ། །ཞེས་སོགས་རྐང་པ་བཞི་པོ་འདི་
གང་ལས་འཕྲོས་ན། སྡོད་འཇུག་དབྱིབས་ཀྱི་ཁྱད་པར་དང། །དོན་བྱེད་པ་ལ་
སོགས་པ་དག །ཅེས་པའི་སྐབས་སུ། མུ་སྟེགས་དབང་ཕྱུག་པས། དབྱིབས་ལྡན་

དེ་རི་བོའི་དབྱིབས་སྐྱེས་བུས་བྱས་པར་སྒྲུབ་པའི་རྟགས་ཡང་དག་ཏུ་ཁས་
བླངས་པ་དེ་འགོག་པར་བྱེད་པ་ཡིན་ལ། འདི་ལ་བསྒྲུབ་བྱ་ལ་བརྟགས་ནས་
འགོག་པ་དང་། སྒྲུབ་བྱེད་ལ་བརྟགས་ནས་འགོག་པ་གཉིས། དང་པོ་འཆད་
པར་བྱེད་པ་ལ།འདོད་པ་གྲུབ་པའམ་དཔེ་མ་གྲུབ། །ཅེས་སོགས་རྐང་པ་
གཉིས་བྱུང་། གཉིས་པ་སྒྲུབ་བྱེད་ལ་བརྟགས་ནས་འགོག་པ་ནི། དབྱིབས་ལྡན་
་རི་བོའི་དབྱིབས་སྐྱེས་བུས་བྱས་པར་སྒྲུབ་པའི་རྟགས་ཡང་དག་༥ ༤༣༠
ཡིན་པར་ཐལ། སྐྱེས་བུས་བྱས་པའི་དབྱིབས་དེ་ཡང་དེ་ལྟར་སྒྲུབ་པའི་རྟགས་
ཡང་དག་མ་ཡིན། སྐྱེས་བུས་བྱས་པའི་དབྱིབས་དང་དབྱིབས་ཙམ་དུ་མཚུངས་
པ་དེ་ཡང་། དེ་ལྟར་སྒྲུབ་པའི་རྟགས་ཡང་དག་མ་ཡིན། སྐྱེས་བུས་བྱས་པའི་
དབྱིབས་དང་། དབྱིབས་ཞེས་པའི་སྒྲ་འཇུག་རུང་དུ་མཚུངས་པ་དེ་ཡང་། དེ་
ལྟར་སྒྲུབ་པའི་རྟགས་ཡང་དག་མ་ཡིན་པའི་ཕྱིར། དང་པོ་མ་ཡིན་ཏེ། དེ་དེ་
ལྟར་སྒྲུབ་པའི་ཕྱོགས་ཆོས་མ་ཡིན་པའི་ཕྱིར། ཞེས་འཆད་པར་བྱེད་པ་ལ། བྱིན་
རླབས་ཡོད་མེད་རྗེས་འཇུག་ཅན། །ཞེས་སོགས་རྐང་པ་བཞི་བྱུང༌། གཉིས་པ་
མ་ཡིན་ཏེ། དེའི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་པའི་ཕྱིར་ཏེ། དཔེར་ན་
སྐྱ་རྫས་ཀྱི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་ཁྱབ་པ་འཁྲུལ་བ་
བཞིན་ནོ། །ཞེས་དཔེ་དང་བཅས་ཏེ་འཆད་པར་བྱེད་པ་ལ། ཐ་དད་དངོས་ལ་
རབ་གྲུབ་པ། །ཞེས་སོགས་རྐང་པ་བཞི་བྱུང༌། ཁོ་ན་རེ། དེའི་རྟགས་ཀྱིས་དེ་
སྒྲུབ་ཀྱི་ཁྱབ་པ་མ་འཁྲུལ་བ་ཡིན་ནོ་ཟེར་ན། འོ་ན་གྲོག་མཁར་ཆོས་ཅན། རྫ་
མཁན་གྱིས་བྱས་པ་ཡིན་པར་ཐལ། རྫ་མཁན་གྱིས་བྱས་པའི་རྫ་བུམ་དང་།
འཇིམ་པའི་རྣམ་འགྱུར་འགའ་ཞིག་འདྲ་བར་མཚུངས་པའི་ཕྱིར། ཁྱབ་པ་ཁས།
ཞེས་འཆད་པར་བྱེད་པ་ལ། དེ་ལྟ་མིན་ན་རྫ་མཁན་གྱིས། །ཞེས་སོགས་རྐང་པ་
བཞི་བྱུང་། དེ་ལྟར་བྱས་པ་ལ། མུ་སྟེགས་དབང་ཕྱུག་པ་ན་རེ། བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་མ་ཡིན་པར་ཐལ། སྒྲའི་བྱས་པ་ཡང་དེ་

སྒྲུབ་ཀྱི་དེ་མ་ཡིན།བུམ་པའི་དེ་ཡང་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། ཁྱབ་པ་མཚུངས་སོ་ཞེ་ན། མི་མཚུངས་ཏེ། ཁྱོད་ཀྱི་བུམ་པའི་
བྱས་པ་ཡང་། སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན། སྒྲའི་དེ་ཡང་
དེ་སྒྲུབ་ཀྱི་རྟགས་ཡང་དག་མ་ཡིན་པས། བྱས་པ་དེ་སྒྲུབ་ཀྱི་རྟགས་ཡང་དག་
མ་ཡིན་པར་འགྱུར། ཞེས་སུན་འབྱིན་པའི་སུན་འབྱིན་དེ་འབྲས་མཚུངས་ཀྱི་
ལྟག་ཆོད་ཡིན་ལ་ངེད་ཀྱིས་སྐྱེས་བུས་བྱས་པའི་དབྱིབས་དེ་ཡང་རིའི་དབྱིབས་
སྐྱེས་བུས་བྱས་པར་སྒྲུབ་པའི་རྟགས་ཡང་དག་མ་ཡིན། དེ་དང་དབྱིབས་ཙམ་
དུ་མཚུངས་པ་དེ་ཡང་དེ་སྒྲུབ་ཀྱི་རྟགས་ཡང་དག་མ་ཡིན། དེ་དང་དབྱིབས་
ཞེས་པའི་སྒྲ་འཇུག་རུང་དུ་མཚུངས་པ་དེ་ཡང་། དེ་སྒྲུབ་ཀྱི་རྟགས་ཡང་དག་
མ་ཡིན་པས། དབྱིབས་ལྡན་དེ་རི་བོའི་དབྱིབས་སྐྱེས་བུས་བྱས་པར་སྒྲུབ་པའི་
རྟགས་ཡང་དག་མ་ཡིན་པར་འགྱུར་རོ། །ཞེས་སུན་འབྱིན་པའི་སུན་འབྱིན་དེ།
འབྲས་མཚུངས་ཀྱི་ལྟག་ཆོད་མ་ཡིན་པའི་ཕྱིར། དང་པོ་དེ་ཡིན་ཏེ་དེ་འདྲའི་
སུན་འབྱིན་དེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་ཁྱད་པར་ལ་
བརྟགས་ནས་སུན་འབྱིན་པའི་སུན་འབྱིན་ཡིན་པའི་ཕྱིར་ཏེ། བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། ཞེས་འཆད་པར་བྱེད་པ་
བསྒྲུབ་བྱའི་རྗེས་འགྲོ་ཕྱིར་འབྲས་བུ། །ཞེས་སོགས་རྐང་པ་བཞི་བྱུང་།
གཉིས་པ་མ་ཡིན་ཏེ། དེ་འདྲའི་སུན་འབྱིན་དེ། བསྒྲུབ་བྱ་སྒྲུབ་ནུས་ཀྱི་སྤྱི་
རྟགས་སུ་བཀོད་པ་ལ། ཁྱད་པར་ལ་བརྟགས་ནས་སུན་འབྱིན་པའི་སུན་
འབྱིན་མ་ཡིན་པའི་ཕྱིར་ཏེ། དབྱིབས་ལྡན་དེ་རི་བོའི་དབྱིབས་སྐྱེས་བུས་བྱས་
པར་སྒྲུབ་པའི་རྟགས་ཡང་དག་མ་ཡིན་པའི་ཕྱིར། ཞེས་ཤུགས་ལ་འཆད་པར་
བྱེད་པ་ལ། བསྒྲུབ་( ༤༤ན) བྱའི་རྗེས་འགྲོ་ཕྱིར་འབྲས་བུ། །ཞེས་སོགས་རྐང་པ་
བཞི་བྱུང་།
༈ མཐའ་དཔྱད་པ་ལ། ཁ་ཅིག་ན་རེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་

སུ་བཀོད་པ་ལ། ། ཁྱད་པར་ལ་བརྟགས་ནས་སུན་འབྱིན་པའི་སུན་འབྱིན་དེ།
འབྲས་མཚུངས་ཀྱི་ལྟག་ཆོད་ཀྱི་མཚན་ཉིད། མཚན་གཞི་ནི་བྱས་པ་སྒྲ་མི་རྟག་
པར་སྒྲུབ་པའི་རྟགས་ཡང་དག་མ་ཡིན་པར་ཐལ། སྒྲའི་བྱས་པ་ཡང་དེ་སྒྲུབ་ཀྱི་
རྟགས་ཡང་དག་མ་ཡིན། བུམ་པའི་དེ་ཡང་དེ་སྒྲུབ་ཀྱི་དེ་མ་ཡིན་པའི་ཕྱིར།
ཞེས་པའི་སུན་འབྱིན་ལྟ་བུ་ལ་བྱེད་ཟེར་ན། དེ་འདྲའི་སུན་འབྱིན་དེ་ཆོས་ཅན།
སུན་འབྱིན་ལྟར་སྣང་དུ་ཐལ། འབྲས་མཚུངས་ཀྱི་ལྟག་ཆོད་ཡིན་པའི་ཕྱིར།
འདོད་མི་ནུས་ཏེ། སུན་འབྱིན་ཡང་དག་ཡིན་པའི་ཕྱིར་ཏེ། ཐལ་འགྱུར་ཡང་
དག་ཡིན་པའི་ཕྱིར། ཁྱོད་ཐལ་འགྱུར་ཡང་དག་ཏུ་སོང་བའི་གང་ཟག་ཡོད་
པའི་ཕྱིར། གཞན་ཡང་། བུམ་པའི་གཞལ་བྱ་ཡང་།
བུམ་པའི་གཞལ་བྱ་ཡང་། སྒྲ་མི་རྟག་པར་སྒྲུབ་པའི་
མ་ངེས་པའི་གཏན་ཚིགས་མ་ཡིན། ཀ་བའི་དེ་ཡང་དེ་སྒྲུབ་ཀྱི་མ་ངེས་པའི་
གཏན་ཚིགས་མ་ཡིན་པས། གཞལ་བྱ་དེ་སྒྲུབ་ཀྱི་མ་ངེས་པའི་གཏན་ཚིགས་མ་
ཡིན་པར་འགྱུར། ། ཞེས་སུན་འབྱིན་པའི་སུན་འབྱིན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། མ་ངེས་པའི་འབྲས་མཚུངས་
ཀྱི་ལྟག་ཆོད་ཡིན་པའི་ཕྱིར། འདོད་ན། གཞལ་བྱ་དེ་སྒྲུབ་ཀྱི་བསྒྲུབ་བྱ་སྒྲུབ་
ནུས་ཀྱི་གཏན་ཚིགས་ཡིན་པར་ཐལ། འདོད་པའི་ཕྱིར། ཁ་ཅིག་ན་རེ། སྒྲུབ་
བྱེད་ཡང་དག་ཁས་བླངས་པ་ལ། ཁྱད་པར་ལ་བརྟགས་ནས་སུན་འབྱིན་
( ༤༤བ)པའི་རིགས་སུ་གནས་པའི་སུན་འབྱིན་ལྟར་སྣང་དེ། འབྲས་མཚུངས་
ཀྱི་ལྟག་ཆོད་ཀྱི་མཚན་ཉིད་ཟེར་ན། སྔར་གྱི་དེ་གཉིས་ཀ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་ཟིན། འདོད་ན། གཞལ་བྱ་སྒྲ་
མི་རྟག་པར་སྒྲུབ་པའི་སྒྲུབ་བྱེད་ཡང་དག་ཏུ་ཐལ། འདོད་པའི་ཕྱིར།
༈ རང་ལུགས་བཞག་པ་ལ། བཤད་བྱའི་ལུང་འགོད་པ་དང་། ལུང་གི་དོན་
བཤད་པ་གཉིས། དང་པོ་ནི། ཚད་མ་མདོ་ལས། འབྲས་ཉིད་གཞན་གྱི་ཆ་ཡི་
ནི། །བསྒྲུབ་བྱ་མ་གྲུབ་པར་དོན་གང༌། །དེས་ན་འབྲས་མཚུངས་སྨྲ་བ་པོའི། །

བསམ་པ་ལ་ལྟོས་གསུམ་དུ་འགྱུར། །ཞེས་གསུངས་སོ། །གཉིས་པ་ལུང་གི་དོན་
བཤད་པ་ནི། དེ་ཡང་ཚིག་རྐང་དང་པོ་གཉིས་ཀྱིས་འབྲས་མཚུངས་ཀྱི་ལྟག་
ཆོད་ཀྱི་ངོ་བོ་དེ་བསྟན། དེས་ན་འབྲས་མཚུངས་ཞེས་པས། འབྲས་མཚུངས་ཀྱི་
ལྟག་ཆོད་ཁོ་རང་མཚོན་བྱར་བསྒྲུབས། སྨྲ་བ་པོའི། བསམ་པ་ལ་ལྟོས་གསུམ་དུ་
འགྱུར། །ཞེས་པས། དེའི་དབྱེ་བ་དེ་བསྟན། དེས་ན་འབྲས་མཚུངས་ཀྱི་ལྟག་
ཆོད་ལ་མཚན་ཉིད། དབྱེ་བ། སྒྲ་བཤད་པ་དང་གསུམ། དང་པོ་ནི། ཚད་མས་
གྲུབ་པའི་དོན་ཁས་བླངས་པ་ལ། ཁྱད་པར་ལ་བརྟགས་ནས་སུན་འབྱིན་པའི་
རིགས་སུ་གནས་པའི་སུན་འབྱིན་ལྟར་སྣང་དེ། འབྲས་མཚུངས་ཀྱི་ལྟག་ཆོད་
ཀྱི་མཚན་ཉིད། གཉིས་པ་དེ་ལ་དབྱེ་ན། སྒྲུབ་བྱེད་ལ་ལྟོས་པའི་དེ། བསྒྲུབ་བྱ་
ལ་ལྟོས་པའི་དེ། བྱ་བྱེད་ལ་ལྟོས་པའི་དེ་དང་གསུམ། དང་པོ་ནི། བྱས་པ་སྒྲ་མི་
རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། སྒྲའི་བྱས་པ་ཡང་དེ་
སྒྲུབ་ཀྱི་རྟགས་ཡང་དག་མ་ཡིན། ( ༤༥ན) བུམ་པའི་དེ་ཡང་དེ་སྒྲུབ་ཀྱི་དེ་མ་
ཡིན་པས། བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་པར་འགྱུར། ཞེས་སུན་
འབྱིན་པའི་སུན་འབྱིན་ལྟ་བུ་ལ་བྱེད། གཉིས་པ་ནི། སྒྲ་མི་རྟག་པ་སྒྲ་མི་རྟག་
པར་སྒྲུབ་པའི་བསྒྲུབ་བྱ་ཡང་དག་ཏུ་ཁས་བླངས་པ་ལ། བུམ་པའི་མི་རྟག་པ་
ཡང་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན། ཀ་བའི་དེ་ཡང་དེ་སྒྲུབ་ཀྱི་དེ་ཡང་
དག་མ་ཡིན་པས། སྒྲ་མི་རྟག་པ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
མ་ཡིན་པར་འགྱུར། ཞེས་སུན་འབྱིན་པའི་སུན་འབྱིན་ལྟ་བུ་ལ་བྱེད། གསུམ་པ་
ལ་མཚན་མཚོན་ལ་ལྟོས་པའི་དེ་དང་། རྒྱུ་འབྲས་ལ་ལྟོས་པའི་དེ་གཉིས། དང་
པོ་ལ། མཚོན་བྱ་ལ་ལྟོས་པའི་དེ་དང་། མཚན་ཉིད་ལ་ལྟོས་པའི་དེ་དང་གཉིས།
དང་པོ་ནི། དངོས་པོ་དོན་བྱེད་ནུས་པའི་མཚོན་བྱར་ཁས་བླངས་པ་ལ། བུམ་
པའི་དངོས་པོ་ཡང་དེའི་མཚོན་བྱ་མ་ཡིན། ཀ་བའི་དེ་ཡང་དེའི་མཚོན་བྱ་མ་
ཡིན་པས། དངོས་པོ་དེའི་མཚོན་བྱ་མ་ཡིན་པར་འགྱུར། ཞེས་སུན་འབྱིན་པའི་

སུན་འབྱིན་ལྟ་བུ་ལ་བྱེད། གཉིས་པ་ནི། དོན་བྱེད་ནུས་པ་དངོས་པོའི་མཚན་
ཉིད་དུ་ཁས་བླངས་པ་ལ། བུམ་པའི་དོན་བྱེད་ནུས་པ་ཡང་དེའི་མཚན་ཉིད་མ་
ཡིན། ཀ་བའི་དོན་བྱེད་ནུས་པ་ཡང་དེའི་མཚན་ཉིད་མ་ཡིན་པས་དོན་བྱེད་
ནུས་པ་དེའི་མཚན་ཉིད་མ་ཡིན་པར་འགྱུར་ཞེས་པའི་སུན་འབྱིན་ལྟ་བུ་ལ་
བྱེད། གཉིས་པ་རྒྱུ་འབྲས་ལ་ལྟོས་པའི་དེ་ལ་ཡང་། རྒྱུ་ལ་ལྟོས་པའི་དེ་དང་།
འབྲས་བུ་ལ་ལྟོས་པའི་དེ་གཉིས། དང་པོ་ནི། མེ་དུ་བའི་རྒྱུར་ཁས་བླངས་པ་ལ།
ཙན་( ༤༥བ)དན་གྱི་མེ་ཡང་དུ་བའི་རྒྱུ་མ་ཡིན། ཤུག་པའི་མེ་ཡང་དུ་བའི་རྒྱུ་མ་
ཡིན་པས། མེ་དུ་བའི་རྒྱུ་མ་ཡིན་པར་འགྱུར་ཞེས་སུན་འབྱིན་པའི་སུན་འབྱིན་
ལྟ་བུ་ལ་བྱེད། གཉིས་པ་ནི། དུ་བ་མེའི་འབྲས་བུར་ཁས་བླངས་པ་ལ། ཙན་
དན་གྱི་དུ་བ་དེ་ཡང་མའི་འབྲས་བུ་མ་ཡིན། ཤུག་པའི་དུ་བ་ཡང་མེའི་འབྲས་
བུ་མ་ཡིན་པས། དུ་བ་མེའི་འབྲས་བུ་མ་ཡིན་པར་འགྱུར་ཞེས་སུན་འབྱིན་པའི་
སུན་འབྱིན་ལྟ་བུ་ལ་བྱེད། ཡང་འབྲས་མཚུངས་ཀྱིས་ལྟག་ཆོད་ལ་དབྱེ་ན་
འགལ་བའི་དེ་དང་། མ་ངེས་པའི་དེ་དང༌། མ་གྲུབ་པའི་དེ་དང་གསུམ། དང་
པོ་ནི། བྱས་པ་སྒྲ་རྟག་པར་སྒྲུབ་པའི་འགལ་རྟགས་སུ་ཁས་བླངས་པ་ལ། བུམ་
པའི་བྱས་པ་ཡང་དེ་སྒྲུབ་ཀྱི་འགལ་རྟགས་མ་ཡིན། ཀ་བའི་བྱས་པ་ཡང་དེ་
སྒྲུབ་ཀྱི་འགལ་རྟགས་མ་ཡིན་པས། བྱས་པ་དེ་སྒྲུབ་ཀྱི་འགལ་རྟགས་མ་ཡིན་
པར་འགྱུར་ཞེས་པའི་སུན་འབྱིན་པའི་སུན་འབྱིན་ལྟ་བུ་ལ་བྱེད། གཉིས་པ་ནི།
གཞལ་བྱ་སྒྲ་མི་རྟག་པར་སྒྲུབ་པའི་མ་ངེས་པའི་གཏན་ཚིགས་སུ་ཁས་བླངས་
པ་ལ། བུམ་པའི་གཞལ་བྱ་ཡང་དེ་མ་ཡིན། ཀ་བའི་དེ་ཡང་དེ་མ་ཡིན་པས།
གཞལ་བྱ་དེ་མ་ཡིན་པར་འགྱུར། ཞེས་སུན་འབྱིན་པའི་སུན་འབྱིན་ལྟ་བུ་ལ་
བྱེད། གསུམ་པ་ནི། བྱས་པ་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་
ཚིགས་མ་ཡིན་པར་ཁས་བླངས་པ་ལ། བུམ་པའི་བྱས་པ་ཡང་། སྒྲའི་སྟེང་དུ་
འགོད་ཚུལ་དང་མཐུན་པར་མ་གྲུབ། ཀ་བའི་དེ་ཡང་། དེའི་སྟེང་དུ་འགོད་

ཚུལ་དང་མཐུན་པར་མ་གྲུབ་པས། བྱས་པ་སྒྲ་མི་རྟག་པར་སྒྲུབ་པའི་མ་གྲུབ་
པའི་གཏན་( ༤༦ན)ཚིགས་ཡིན་པར་འགྱུར། ཞེས་སུན་འབྱིན་པའི་སུན་འབྱིན་
ལྟ་བུ་ལ་བྱེད། སྒྲ་བཤད་པ་ནི། སྔར་གྱི་དེ་རྣམས་ལ་འབྲས་མཚུངས་ཀྱི་ལྟག་
ཆོད་ཅེས་བརྗོད་པའི་རྒྱུ་མཚན་ཡོད་དེ། དེ་རྣམས་རང་སྨྲ་བ་པོའི་གང་ཟག་
གིས་སྨྲས་པའི་འབྲས་བུའི་ཉེས་པ་དེ།རང་སྨྲ་བ་པོའི་གང་ཟག་རང་ལ་
མཚུངས་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། རྩོད་པ་སྤང་པ་ལ། ཁ་
ཅིག་ན་རེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་
པའི་ཁས་བླངས་དེ། ཚད་མས་གྲུབ་པའི་དོན་ཁས་བླངས་པའི་དེར་ཐལ། དམ་
བཅའ་འཐད་པའི་ཕྱིར། འདོད་ན། ཁས་བླངས་རྣམ་དག་ཡིན་ན་ཚད་མས་
གྲུབ་པའི་དོན་ཁས་བླངས་པའི་ཁས་བླངས་ཡིན་དགོས་པར་ཐལ། འདོད་པའི་
ཕྱིར། འདོད་ན། དམ་བཅའ་ཡང་དག་ཡིན་ན། ཚད་མས་གྲུབ་པའི་དོན་ཞེན་
དོན་དུ་བྱེད་པའི་དམ་བཅའ་ཡིན་དགོས་པར་ཐལ། འདོད་པའི་ཕྱིར་ན་མ་
ཁྱབ། །
༈ སྒྲ་མ་གྲུབ་ཀྱང་དངོས་པོ་ནི། །ཞེས་སོགས་རྐང་པ་བཞི་གང་ལས་འཕྲོས་
ན། གོང་དུ་དབང་ཕྱུག་པས། དབྱིབས་ལྡན་དེ། རི་བོའི་དབྱིབས་སྐྱེས་བུས་
བྱས་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། དབྱིབས་ལྡན་དེ་དེ་
སྒྲུབ་ཀྱི་རྟགས་ཡང་དག་མ་ཡིན་པར་ཐལ། སྐྱེས་བུས་བྱས་པའི་དབྱིབས་དེ་
ཡང་དེ་སྒྲུབ་ཀྱི་རྟགས་ཡང་དག་མ་ཡིན། སྐྱེས་བུས་བྱས་པའི་དབྱིབས་དང་།
དབྱིབས་ཙམ་དུ་མཚུངས་པ་དེ་ཡང་དེ་སྒྲུབ་ཀྱི་རྟགས་ཡང་དག་མ་ཡིན། སྐྱེས་
བུས་བྱས་པའི་དབྱིབས་དང་དབྱིབས་ཞེས་པའི་སྒྲ་འཇུག་རུང་དུ་མཚུངས་པ་
དེ་ཡང་དེ་སྒྲུབ་( ༤༦བ)ཀྱི་རྟགས་ཡང་དག་མ་ཡིན་པའི་ཕྱིར། དང་པོ་མ་ཡིན་
ཞེས་འཆད་པར་བྱེད་པ་ལ། བྱིན་རློབས་ཡོད་མེད་རྗེས་འཇུག་ཅན། །ཞེས་
སོགས་བྱུང་། གཉིས་པ་མ་ཡིན་ཞེས་འཆད་པར་བྱེད་པ་ལ། ཐ་དད་དངོས་ལ་

རབ་གྲུབ་པ། །ཞེས་སོགས་བྱུང༌། རང་ལ་མཚུངས་པ་དེ་སྤོང་བར་བྱེད་པ་ལ།
བསྒྲུབ་བྱའི་རྗེས་འགྲོ་ཕྱིར་འབྲས་བུ། ཞེས་སོགས་བྱུང༌། གསུམ་པ་ཡིན་ནོ་ཟེར་
ན། དེ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེའི་རྟགས་ཀྱིས་དེ་སྒྲུབ་
ཀྱི་ཁྱབ་པ་འཁྲུལ་བའི་ཕྱིར། དཔེར་ན་གོ་ཅན་ཞེས་པའི་སྒྲ་འཇུག་རུང་གི་
རྟགས་ལས་ངག་དང་ཕྱོགས་ལ་སོགས་པ་རྭ་ཅན་དུ་སྒྲུབ་པའི་ཁྱབ་པ་འཁྲུལ་
བའི་དཔེ་འདི་བཞིན་ནོ། །ཞེས་འཆད་པར་བྱེད་པ་ལ། རིགས་ཀྱི་ཁྱད་པར་ལ་
གྲུབ་པ། །ཞེས་སོགས་རྐང་པ་བཞི་བྱུང་། དེ་ལྟར་མ་ཡིན་ན་སྐྱེས་བུ་ཐམས་ཅད་
ཀྱི་དོན་ཐམས་ཅད་འབད་མེད་དུ་འགྲུབ་པ་ཡིན་པར་ཐལ། ཆོས་དེ་ཞེས་པའི་
སྒྲ་འཇུག་རུང་ཡིན་ན་ཆོས་དེ་ཡིན་དགོས་པའི་ཕྱིར། དེར་ཐལ། རྗོད་བྱེད་ཀྱི་
སྒྲ་ཐམས་ཅད་དོན་ཐམས་ཅད་ལ་འཇུག་རུང་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། རྗོད་བྱེད་ཀྱི་སྒྲ་ཐམས་ཅད་རང་ཡུལ་ལ་འདོད་པའི་དབང་
ཞེས་འཆད་པར་བྱེད་པ་ལ།གིས་འཇུག་པའི་གཞན་དབང་ཡིན་པའི་ཕྱིར།
བརྗོད་པར་འདོད་པའི་གཞན་དབང་ཕྱིར། །ཞེས་སོགས་རྐང་པ་བཞི་བྱུང་།
དེས་ན་དབྱིབས་ལྡན་དེ་རི་བོའི་དབྱིབས་སྐྱེས་བུས་བྱས་པར་སྒྲུབ་པའི་རྟགས་
ཡང་དག་ཡིན་པ་བཀག་པའི་རིགས་པ་འདིས་ནི་ཆོས་ཅན། དགོས་པ་གཞན་
ཡང་ཡོད་དེ། གྲངས་ཅན་གྱིས་སྐྱེ་འཇིག་( ༤༧ན) ཅན་དེ་བློ་བདེ་སེམས་མེད་དུ་
སྒྲུབ་པའི་རྟགས་ཡང་དག་ཏུ་འདོད་པ་དེ་དང་། གཅེས་བུ་བས། ཤུན་པགས་
བཤུས་ན་འཆི་བ་དེ་ཤིང་སེམས་ལྡན་དུ་སྒྲུབ་པའི་རྟགས་ཡང་དག་ཏུ་འདོད་
པ་དེ་ཁེགས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཞེས་འཆད་པར་
བྱེད་པ་ལ། འདིས་ནི་སེར་སྐྱ་ལ་སོགས་ཀྱི། །ཞེས་སོགས་རྐང་པ་བཞི་བྱུང་།
དེས་ན། བྱིན་རློབས་ཡོད་མེད་རྗེས་འཇུག་ཅན། ཞེས་པའི་སྐབས་སུ་དབྱིབས་
ལྡན་དེ་རི་བོའི་དབྱིབས་སྐྱེས་བུས་བྱས་པར་སྒྲུབ་པའི་རྟགས་ཡང་དག་ཡིན་
པ་བཀག་པ་ལ་བརྟེན་ནས་རྟགས་ཡང་དག་ཏུ་འགྱུར་བ་ལ་རྟགས་ཀྱི་ཁྱད་

པར་དང་། ངོ་བོ་གཉིས་ཀྱི་ནང་ནས་ངོ་བོ་གཙོ་ཆེ་བར་གྲུབ་བོ། །ཞེས་འཆད་
པར་བྱེད་པ་ལ། དངོས་པོའི་ངོ་བོ་མ་གྲུབ་ན། །ཞེས་སོགས་རྐང་པ་བཞི་བྱུང༌།
རིགས་ཀྱི་ཁྱད་པར་ལ་གྲུབ་པ།།ཞེས་པའི་སྐབས་སུ་སྐྱེས་བུས་བྱས་པའི་
དབྱིབས་དང་དབྱིབས་ཞེས་པའི་སྒྲ་འཇུག་རུང་དུ་མཚུངས་པ་དེ་རི་བོའི་
དབྱིབས་སྐྱེས་བུས་བྱས་པར་སྒྲུབ་པའི་རྟགས་ཡང་དག་ཡིན་པ་བཀག་པ་ལ་
བརྟེན་ནས་རྟགས་ཡང་དག་ཏུ་འགྱུར་བ་ལ། རྟགས་ནི་སྒྲ་དང་དོན་གཉིས་ཀྱི་
ནང་ནས་དོན་གཙོ་ཆེ་བར་གྲུབ་བོ། །ཞེས་འཆད་པར་བྱེད་པ་ལ། སྒྲ་མ་གྲུབ་
ཀྱང་དངོས་པོ་ནི། །ཞེས་སོགས་རྐང་པ་བཞི་བྱུང༌། ངག་དོན་ནི། བྱས་པ་ཆོས་
ཅན། སྒྲ་ཁྱོད་ཅེས་པའི་སྒྲའི་བརྗོད་བྱར་མ་གྲུབ་ཀྱང༌། ཁྱོད་སྒྲ་མི་རྟག་པར་
སྒྲུབ་པའི་རྟགས་ཡང་དག་ཡིན་ཏེ། སྒྲ་ཁྱོད་ཅེས་པའི་སྒྲའི་བརྗོད་བྱར་མ་གྲུབ་
ཀྱང་( ༤༧བ) ཁྱོད་སྒྲའི་སྟེང་དུ་འགོད་ཚུལ་དང་མཐུན་པར་གྲུབ་པའི་སྒོ་ནས།
ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚུལ་གསུམ་གྲུབ་པའི་ཕྱིར།
དཔེར་ན། སངས་རྒྱས་པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་ཆོས་
ཅན། མི་རྟག་སྟེ། རེག་བྱ་ཅན་ཡིན་པའི་ཕྱིར། ཞེས་བཀོད་པའི་ཚེ་ན་བྱེ་བྲག་
པས་ལུས་ཅན་ཞེས་པའི་སྒྲ་དེ་འབྱུང་བཞིའི་རྡུལ་ཕྲན་ལ་འཇུག་པར་ཚད་
མས་མ་གྲུབ་ཀྱང་། དེའི་ཚེ་ན་བྱེ་བྲག་པས་འབྱུང་བཞིའི་རྡུལ་ཕྲན་རེག་བྱ་
ཅན་དུ་གྲུབ་པའི་སྒོ་ནས་རེག་བྱ་ཅན་འབྱུང་བཞིའི་རྡུལ་ཕྲན་མི་རྟག་པར་
སྒྲུབ་པའི་ཕྱོགས་ཆོས་སུ་འགྲུབ་པའི་དཔེ་འདི་བཞིན་ནོ། །ཞེས་འཆད་པར་
བྱེད་པ་ལ། གཞུང་འདི་བྱུང་། འདིའི་སྐབས་སུ་མཐའ་དཔྱད་པ་ལ། ཁ་ཅིག་ན་
རེ། སངས་རྒྱས་པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་ཆོས་ཅན། མི་
རྟག་སྟེ། ལུས་ཅན་ཡིན་པའི་ཕྱིར། ཞེས་བཀོད་པའི་ཚེ་ན་རེག་བྱ་ཅན་དེ་
འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་ཕྱོགས་ཆོས་ཡིན་ཟེར་བ་དང་།
བཀོད་ཚེ་མ་ནུས་ཡོད་འདོད་པ་ནང་འགལ་ཏེ། འོ་ན་འབྱུང་བཞིའི་རྡུལ་ཕྲན་

ཆོས་ཅན། མི་རྟག་སྟེ། ལུས་ཅན་ཡིན་པའི་ཕྱིར། ཞེས་བཀོད་པའི་ཚེ་ན་རེག་བྱ་
ཅན་དེ་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་ཕྱོགས་ཆོས་ཡིན་པར་
ཐལ། དམ་བཅའ་འཐད་པའི་ཕྱིར། འདོད་ན། སྒྲ་ཆོས་ཅན། མི་རྟག་སྟེ། བྱས་
པའི་ཕྱིར། ཞེས་བཀོད་པའི་ཚེ་ན་སྐྱེས་པ་སྒྲ་མི་རྟག་པར་སྒྲུབ་པའི་ཕྱོགས་ཆོས་
ཡིན་པར་ཐལ། འདོད་པའི་ཕྱིར། འདོད་ན། དེའི་ཚེ་ན་དངོས་པོ་ཡང་དེ་སྒྲུབ་
ཀྱི་ཕྱོགས་ཆོས་ཡིན་པར་ཐལ། འདོད་( ༤༨ན) པའི་ཕྱིར། བྱས་པ་ལ་ཁོ་ན་རེ། མ་
ཁྱབ་སྟེ། འོ་ན། བ་སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་
འདུ་མ་འབྲེལ་བར་བསྒྲུབ་པ་ལ་བྱས་པ་རྟགས་སུ་བཀོད་པའི་ཚེ་ན་བ་ལང་གི་
དོན་སྤྱི་དེ་བ་སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་
འདུ་མ་འབྲེལ་བར་སྒྲུབ་པའི་ཤེས་འདོད་ཆོས་ཅན་སྐྱོན་མེད་ཡིན་པར་ཐལ།
དེ་ལྟར་སྒྲུབ་པ་ལ་དུ་མ་མ་ཡིན་པ་རྟགས་སུ་བཀོད་པའི་ཚེ་ན། བ་ལང་གི་དོན་
སྤྱི་དེ་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་ཡིན་པའི་ཕྱིར། ཁྱབ་པ་ཁས་
ཟེར་ན་མི་འགྲིག་གོ །རྟགས་གྲུབ་སྟེ། དེའི་ཚེ་ན་དུ་མ་མ་ཡིན་པ་དེ་དེ་སྒྲུབ་ཀྱི་
རྟགས་ཡང་དག་ཡིན་པའི་ཕྱིར། རྩ་བར་འདོད་མི་ནུས་ཏེ། བྱས་པ་དེ་སྒྲུབ་ཀྱི་
མ་གྲུབ་པའི་གཏན་ཚིགས་ཡིན་པའི་ཕྱིར། ཁ་ཅིག་ན་རེ། སངས་རྒྱས་པས་བྱེ་
བྲག་པའི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། ལུས་ཅན་ཡིན་
པའི་ཕྱིར། ཞེས་བཀོད་པའི་ཚེ་ན་ལུས་ཅན་དེ་འབྱུང་བཞིའི་རྡུལ་ཕྲན་མི་རྟག་
པར་སྒྲུབ་པའི་ཕྱོགས་ཆོས་ཡིན་ཟེར་བ་དང་། སྒྲ་བྱས་པར་ཚད་མས་མ་གྲུབ་
པའི་གང་ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་
པའི་ཚེ་ན་བྱས་པ་དེ་སྒྲ་མི་རྟག་པར་སྒྲུབ་པའི་མ་གྲུབ་པའི་གཏན་ཚིགས་ཡིན་
ཟེར་ན་ནང་འགལ་ཏེ། དེའི་ཚེ་ན་བྱས་པ་སྒྲ་མི་རྟག་པར་སྒྲུབ་པའི་མ་གྲུབ་
པའི་གཏན་ཚིགས་མ་ཡིན་པར་ཐལ། དེའི་ཚེ་ན་བྱས་པ་དེ་སྒྲུབ་ཀྱི་ཕྱོགས་ཆོས་
ཡིན་པའི་ཕྱིར། དེར་ཐལ། འབྱུང་བཞིའི་རྡུལ་( ༤༨བ) ཕྲན་ལུས་ཅན་དུ་ཚད་

མས་མ་གྲུབ་པའི་གང་ཟག་གི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་
སྟེ། ལུས་ཅན་ཡིན་པའི་ཕྱིར། ཞེས་བཀོད་པའི་ཚེ་ན་ལུས་ཅན་དེ་འབྱུང་བཞིའི་
རྡུལ་ཕྲན་མི་རྟག་པར་སྒྲུབ་པའི་ཕྱོགས་ཆོས་ཡིན་པའི་ཕྱིར། དེར་ཐལ། སངས་
རྒྱས་པས་དེ་འདྲའི་གང་ཟག་གི་ངོར་དེ་འདྲའི་རྟགས་སྦྱོར་བཀོད་པའི་ཚེ་ན།
ལུས་ཅན་དེ་དེ་སྒྲུབ་ཀྱི་ཕྱོགས་ཆོས་ཡིན་པའི་ཕྱིར། དེར་ཐལ། སངས་རྒྱས་པས་
བྱེ་བྲག་པའི་ངོར་དེ་འདྲའི་རྟགས་སྦྱོར་བཀོད་པའི་ཚེ་ན་ལུས་ཅན་དེ་དེ་སྒྲུབ་
ཀྱི་ཕྱོགས་ཆོས་གང་ཞིག །བྱེ་བྲག་པ་དེ་འབྱུང་བཞིའི་རྡུལ་ཕྲན་ལུས་ཅན་དུ་
ཚད་མས་མ་གྲུབ་པའི་གང་ཟག་ཡིན་པའི་ཕྱིར། ཁ་ཅིག་ན་རེ། སངས་རྒྱས་
པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། རེག་བྱ་
ཅན་ཡིན་པའི་ཕྱིར། ཞེས་བཀོད་པའི་ཚེ་ན་རེག་བྱ་ཅན་དེ་བྱེ་བྲག་པའི་ངོར་
འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཀྱང་ཡིན།
དེའི་ཚེ་ན་བྱེ་བྲག་པའི་ངོར་རེག་བྱ་ཅན་དེ་འབྱུང་བཞིའི་རྡུལ་ཕྲན་མི་རྟག་
པར་སྒྲུབ་པའི་རྟགས་ཡང་དག་ཀྱང་ཡིན་ནོ་ཟེར་ན། དང་པོ་ལ་དེའི་ཚེ་ན་
རེག་བྱ་ཅན་ཆོས་ཅན་བྱེ་བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་
སྒྲུབ་པའི་རྟགས་ཡང་དག་ཡོད་པར་ཐལ། ཁྱོད་དེ་སྒྲུབ་ཀྱི་རྟགས་ཡང་དག་
ཡིན་པའི་ཕྱིར། འདོད་ན། བྱེ་བྲག་པ་དེ་འབྱུང་བཞིའི་རྡུལ་ཕྲན་རྟག་མི་རྟག་
ཐེ་ཚོམ་ཟ་བའི་གང་ཟག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
བྱེ་བྲག་པ་དེ་འབྱུང་བཞིའི་རྡུལ་ཕྲན་རྟག་པར་ཁས་ལེན་པའི་གང་ཟག་ཡིན་
པའི་ཕྱིར། གཞན་ཡང་། ( ༤༩ན) དེའི་ཚེ་ན་བྱེ་བྲག་པ་བྱེ་བྲག་པ་མ་ཡིན་པར་
ཐལ། དེའི་ཚེ་ན་བྱེ་བྲག་པ་དེ་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་
རྟགས་ཡང་དག་འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར།
དེར་ཐལ། དེའི་ཚེ་ན་བྱེ་བྲག་པའི་ངོར་རེག་བྱ་ཅན་དེ་འབྱུང་བཞིའི་རྡུལ་ཕྲན་
མི་རྟག་པར་སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་པའི་ཕྱིར།

འདོད་ན། དེའི་ཚེ་ན་བྱེ་བྲག་པ་དེས་ལུས་ཅན་ཞེས་པའི་སྒྲ་དེ་འབྱུང་བཞིའི་
རྡུལ་ཕྲན་ལ་འཇུག་པར་ཁས་ལེན་པར་ཐལ། འདོད་པའི་ཕྱིར། འདོད་ན།
དེའི་ཚེ་ན་བྱེ་བྲག་པ་དང་སངས་རྒྱས་པ་གཉིས་ལུས་ཅན་ཞེས་པའི་སྒྲ་དེ་
འབྱུང་བཞིའི་རྡུལ་ཕྲན་ལ་འཇུག་པར་མཐུན་སྣང་དུ་གྲུབ་པར་ཐལ། འདོད་
པའི་ཕྱིར། འདོད་མི་ནུས་ཏེ། ཊཱིཀྐ་ལས། ལུས་ཅན་ཞེས་པའི་སྒྲ་དེ་སྦྱོར་པ་རྒོལ་
ཕྱི་རྒོལ་མཐུན་སྣང་དུ་མ་གྲུབ་སྟེ། ཞེས་གསུངས་པའི་ཕྱིར། གཞན་ཡང་།
སངས་རྒྱས་པས་བྱེ་བྲག་པའི་ངོར་བ་སྤྱི་རྟག་དངོས་ཆོས་ཅན། དུ་མར་ཐལ།
རང་གི་གསལ་བ་དུ་མ་ལ་དོན་དམ་པར་འཕྲོ་འདུ་འབྲེལ་བའི་ཕྱིར། ཞེས་པའི་
ཐལ་འགྱུར་འཕངས་པའི་ཚེ་ན་བྱེ་བྲག་པ་དེ་དུ་མ་མ་ཡིན་པའི་རྟགས་ཀྱིས་བ་
སྤྱི་རྟག་དངོས་རང་གི་གསལ་བ་དུ་མ་ལ་དོན་དམ་པར་འཕྲོ་འདུ་མ་འབྲེལ་
བར་སྒྲུབ་པའི་སྒྲུབ་བྱེད་ཡང་དག་འཕེན་པའི་ཐལ་འགྱུར་ཡང་དག་འཕེན་པ་
སྐབས་སུ་བབས་པའི་གང་ཟག་ཡིན་པར་ཐལ། སངས་རྒྱས་པས་བྱེ་བྲག་པའི་
ངོར་འབྱུང་བཞིའི་རྡུལ་ཕྲན་ཆོས་ཅན་མི་རྟག་སྟེ། རེག་བྱ་ཅན་ཡིན་པའི་ཕྱིར།
ཞེས་བཀོད་པའི་ཚེ་ན་བྱེ་བྲག་པ་དེ་རེག་བྱ་ཅན་གྱི་རྟགས་ཀྱིས་འབྱུང་བཞིའི་
རྡུལ་ཕྲན་མི་རྟག་( ༤༩༠) པར་སྒྲུབ་པའི་རྟགས་ཡང་དག་འགོད་པ་སྐབས་སུ་
བབས་པའི་གང་ཟག་ཡིན་པའི་ཕྱིར། འདོད་ན། དེའི་ཚེ་ན་བྱེ་བྲག་པ་དེས་དུ་
མ་མ་ཡིན་ན། རང་གི་གསལ་བ་དུ་མ་ལ་དོན་དམ་པར་འཕྲོ་འདུ་མ་འབྲེལ་
བའི་ཁྱབ་པ་ཁས་ལེན་པར་ཐལ། འདོད་པའི་ཕྱིར། འདོད་མི་ནུས་ཏེ། དེའི་ཚེ་
ན་བྱེ་བྲག་པ་དེ་དུ་མ་མ་ཡིན་པ་དང་། རང་གི་གསལ་བ་དུ་མ་ལ་དོན་དམ་
པར་འཕྲོ་འདུ་འབྲེལ་བའི་གཞི་མཐུན་ཁས་ལེན་པའི་གང་ཟག་ཡིན་པའི་ཕྱིར།
དེར་ཐལ། དེའི་ཚེ་ན་དེ་འདྲའི་ཐལ་འགྱུར་དེ་བྱེ་བྲག་པའི་ཁས་བླངས་ངན་པ་
རྟགས་སུ་བཀོད་ནས། བྱེ་བྲག་པ་ལ་མི་འདོད་པ་ཐལ་བར་འཕེན་པའི་ཐལ་
འགྱུར་ཡིན་པའི་ཕྱིར་ཏེ། གཞན་གྱི་བཏགས་པ་ཡིན། ཞེས་གསུངས་པའི་ཕྱིར།

གཞན་ཡང་། སངས་རྒྱས་པས་བྱེ་བྲག་པའི་ངོར་འབྱུང་བཞིའི་རྡུལ་ཕྲན་ཆོས་
ཅན། མི་རྟག་སྟེ། རེག་བྱ་ཅན་ཡིན་པའི་ཕྱིར། ཞེས་བཀོད་པའི་ཚེ་ན་བྱེ་བྲག་
པ་བྱེ་བྲག་པ་ཡིན་པར་ཐལ། དེའི་ཚེ་ན་བྱེ་བྲག་པ་ཡོད་པའི་ཕྱིར། དེར་ཐལ།
དེའི་ཚེ་ན་བྱེ་བྲག་པ་དེ་གང་ཟག་ཡིན་པའི་ཕྱིར། དེར་ཐལ། དེའི་ཚེ་ན་བྱེ་བྲག་
པ་དེ་རེག་བྱ་ཅན་གྱི་རྟགས་ཀྱིས་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་ཕྱི་རྒོལ་ཡིན་པའི་ཕྱིར། དེར་ཐལ། དེ་སྐོར་གྱི་ཕྱི་རྒོལ་ཡང་དག་ཡིན་པའི་
ཕྱིར། བྱས་པ་ལ་ཁོ་ན་རེ། དེའི་ཚེ་ན་བྱེ་བྲག་པ་དེ་རེག་བྱ་ཅན་གྱི་རྟགས་ཀྱིས་
འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་འགོད་པ་
སྐབས་སུ་བབས་པའི་གང་ཟག་ཡིན་པར་ཐལ། དཔལ་ལྡན་ཆོས་གྲགས་ཀྱིས་
བྱེ་བྲག་པའི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། རེག་བྱ་ཅན་
ཡིན་པའི་ཕྱིར། ཞེས་( ༥༠ན) བཀོད་པའི་ཚེ་ན་བྱེ་བྲག་པ་དེ་དེ་སྐོར་གྱི་རྟགས་
ཡང་དག་འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར། དེར་ཐལ།
དེའི་ཚེ་ན་དཔལ་ལྡན་ཆོས་གྲགས་དེས་དེའི་ཚེ་ན་བྱེ་བྲག་པའི་ངོར་རེག་བྱ་
ཅན་དེ་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་ཡང་དག་ཏུ་
བཀོད་པའི་ཕྱིར། དེར་ཐལ། དེའི་ཚེ་ན་དཔལ་ལྡན་ཆོས་གྲགས་དེས་དེའི་ཚེ་ན་
བྱེ་བྲག་པའི་ངོར་རེག་བྱ་ཅན་དེ་འབྱུང་བཞིའི་རྡུལ་ཕྲན་མི་རྟག་པར་སྒྲུབ་
པའི་རྟགས་ཡང་དག་ཏུ་བཀོད་པའི་དུས་ནི་ཡོད། དེའི་ཚེ་ན་དཔལ་ལྡན་ཆོས་
གྲགས་དེ་རེག་བྱ་ཅན་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་རྟགས་
ཡང་དག་ཏུ་འགོད་པའི་དུས་དང་། དུས་མ་ཡིན་པ་ལ་མཁས་པའི་གང་ཟག་
ཡིན་པའི་ཕྱིར་ན་མ་ཁྱབ་སྟེ། འོ་ན་སྒྲ་བྱས་པར་ཚད་མས་མ་གྲུབ་པའི་གང་
ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་ན་
སྒྲ་བྱས་པར་ཚད་མས་མ་གྲུབ་པའི་གང་ཟག་དེ་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་གང་ཟག་

པར་ཐལ། དཔལ་ལྡན་ཆོས་གྲགས་ཀྱིས་སྒྲ་བྱས་པར་ཚད་མས་མ་གྲུབ་པའི་
གང་ཟག་གི་ངོར་སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་བཀོད་པའི་ཚེ་
ན་སྒྲ་བྱས་པར་ཚད་མས་མ་གྲུབ་པའི་གང་ཟག་དེ་དེ་སྐོར་གྱི་རྟགས་ཡང་དག་
འགོད་པ་སྐབས་སུ་བབས་པའི་གང་ཟག་ཡིན་པའི་ཕྱིར། དེར་ཐལ། དེའི་ཚེ་ན་
དཔལ་ལྡན་ཆོས་གྲགས་དེས་དེའི་ཚེ་ན་སྒྲ་བྱས་པར་ཚད་མས་མ་གྲུབ་པའི་
གང་ཟག་གི་ངོར་བྱས་པ་( ༥༠༠) དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་
ཕྱིར། དེར་ཐལ། དེའི་ཚེ་ན་དཔལ་ལྡན་ཆོས་གྲགས་དེས་དེའི་ཚེ་ན་སྒྲ་བྱས་
པར་ཚད་མས་མ་གྲུབ་པའི་གང་ཟག་གི་ངོར་བྱས་པ་དེ་སྒྲུབ་ཀྱི་རྟགས་ཡང་
དག་ཏུ་བཀོད་པའི་དུས་ནི་ཡོད། དེའི་ཚེ་ན་དཔལ་ལྡན་ཆོས་གྲགས་དེ་བྱས་
པ་དེ་སྒྲུབ་ཀྱི་རྟགས་ཡང་དག་ཏུ་འགོད་པའི་དུས་དང་། དུས་མ་ཡིན་པ་ལ་
མཁས་པའི་གང་ཟག་ཡིན་པའི་ཕྱིར། ཁྱབ་པ་ཁས། རང་རེ་སངས་རྒྱས་པས་བྱེ་
བྲག་པའི་ངོར་འབྱུང་བཞིའི་རྡུལ་ཕྲན་ཆོས་ཅན། མི་རྟག་སྟེ། ལུས་ཅན་ཡིན་
པའི་ཕྱིར། ཞེས་བཀོད་པའི་ཚེ་ན་ལུས་ཅན་དེ་འབྱུང་བཞིའི་རྡུལ་ཕྲན་མི་རྟག་
པར་སྒྲུབ་པའི་ཕྱོགས་ཆོས་ཡིན། སངས་རྒྱས་པས་བྱེ་བྲག་པའི་ངོར་འབྱུང་
བཞིའི་རྡུལ་ཕྲན་ཆོས་ཅན། མི་རྟག་སྟེ། རེག་བྱ་ཅན་ཡིན་པའི་ཕྱིར། ཞེས་
བཀོད་པའི་ཚེ་ན་རེག་བྱ་ཅན་དེ་ཡང་དེ་སྒྲུབ་ཀྱི་ཕྱོགས་ཆོས་ཡིན་ནོ། །བྱས་པ་
ལ་ཁོ་ན་རེ། གྲངས་ཅན་གྱིས་སངས་རྒྱས་པའི་ངོར་བློ་བདེ་ཆོས་ཅན། སེམས་
མེད་ཡིན་ཏེ། སྐྱེ་འཇིག་ཅན་ཡིན་པའི་ཕྱིར། ཞེས་བཀོད་པའི་ཚེ་ན་སྐྱེ་འཇིག་
ཅན་དེ་བློ་བདེ་སེམས་མེད་དུ་སྒྲུབ་པའི་ཕྱོགས་ཆོས་ཡིན་པར་ཐལ། དམ་
བཅའ་འཐད་པ་གང་ཞིག །སྤྱིར་སྐྱེ་འཇིག་ཅན་དེ་བློ་བདེ་སེམས་མེད་དུ་སྒྲུབ་
པའི་ཕྱོགས་ཆོས་ཡིན་པའི་ཕྱིར། འདོད་མི་ནུས་ཏེ། འདིས་ནི་སེར་སྐྱ་ལ་སོགས་
ཀྱི། །མི་རྟག་སོགས་ཕྱིར་ཡང་སེམས་མེད། །ཅེས་གསུངས་པའི་ཕྱིར་ན་མ་ཁྱབ་
སྟེ། དེའི་ཚེ་ན་སྐྱེ་འཇིག་ཅན་དེ་དེ་སྒྲུབ་ཀྱི་རྟགས་ཡང་དག་མ་ཡིན་པ་དེ་ལུང་

དེའི་དོན་ཡིན་པའི་ཕྱིར། གཞན་ཡང་། ཁ་ཅིག་ན་རེ། གཅེར་བུ་པས་སངས་
རྒྱས་པའི་ངོར་( ༥༡ ན)ཤིང་ཆོས་ཅན། སེམས་ལྡན་ཡིན་ཏེ། ཤུན་པ་བཤུས་ན་
འཆི་བའི་ཕྱིར་ཞེས་བཀོད་པའི་ཚེ་ན་ཤུན་པ་བཤུས་ན་འཆི་བ་དེ་ཤིང་སེམས ་
ལྡན་དུ་སྒྲུབ་པའི་ཕྱོགས་ཆོས་ཡིན་པར་ཐལ།གྲངས་ཅན་གྱིས་སངས་རྒྱས་
པའི་ངོར་བློ་བདེ་ཆོས་ཅན། སེམས་མེད་ཡིན་ཏེ། སྐྱེ་འཇིག་ཅན་ཡིན་པའི་ཕྱིར།
ཞེས་བཀོད་པའི་ཚེ་ན་སྐྱེ་འཇིག་ཅན་དེ་བློ་བདེ་སེམས་མེད་དུ་སྒྲུབ་པའི་
ཕྱོགས་ཆོས་ཡིན་པའི་ཕྱིར་ན་མ་ཁྱབ་སྟེ། འོ་ན་གཅེར་བུ་པས་སངས་རྒྱས་པའི་
ངོར་དེ་ལྟར་བཀོད་པའི་ཚེ་ན་ཤུན་པ་བཤུས་ན་འཆི་བ་དེ་ཤིང་གི་སྟེང་དུ་
འགོད་ཚུལ་དང་མཐུན་པར་གྲུབ་པར་ཐལ། གྲངས་ཅན་གྱིས་སངས་རྒྱས་པའི་
ངོར་དེ་ལྟར་བཀོད་པའི་ཚེ་ན་སྐྱེ་འཇིག་ཅན་དེ་བློ་བདེའི་སྟེང་དུ་འགོད་ཚུལ་
དང་མཐུན་པར་གྲུབ་པའི་ཕྱིར།། ཁྱབ་པ་ཁས། འདོད་ན། ཤིང་དེ་དེའི་ཚེ་ན་
ཤུན་པ་བཤུས་ན་འཆི་བ་ཡིན་པར་ཐལ། འདོད་པའི་ཕྱིར། འདོད་ན། ཤིང་
ཤུན་པགས་བཤུས་ན་འཆི་བར་ཐལ། འདོད་པའི་ཕྱིར། འདོད་ན། ཤིང་འཆི་
བ་ཡིན་པར་ཐལ། འདོད་པའི་ཕྱིར། འདོད་ན། ཤིང་སེམས་ལྡན་ཡིན་པར་
ཐལ་ལོ། །
༈ རང་ལུགས་བཞག་པ་ལ། བྱེ་བྲག་པའི་ལུགས་ཅུང་ཟད་བརྗོད་པ་དང་།
སྒྲ་བཤད་པ་གཉིས། དང་པོ་ནི། སྤྱིར་བྱེ་བྲག་པ་དེས་ཤེས་བྱ་ཐམས་ཅད་ཚིག་
གི་དོན་དྲུག་ཏུ་འདུས་པར་འདོད་པ་ཡིན་ལ། ཚིག་གི་དོན་དྲུག་པོ་དེ་ཡང་།
རྫས། ཡོན་ཏན། ལས། སྤྱི། བྱེ་བྲག །འདུ་བ་རྣམས་ལ་བྱེད་པ་ཡིན། དེ་ཡང་
ཡོན་ཏན་དོན་གཞན་གྱི་རྟེན་བྱེད་པ་དེ་རྫས་ཀྱི་མཚན་ཉིད་ཡིན། དེ་ལ་དབྱེ་
ན། རྟག་པའི་( ༥༡བ) རྫས་དང༌། མི་རྟག་པའི་རྫས་གཉིས། དང་པོ་ནི། བདག་
དང་ཕྱོགས་དང་དུས་དང་ནམ་མཁའ་ལ་སོགས་པ་ལ་བྱེད། གཉིས་པ་ནི་
འབྱུང་བཞིའི་རྡུལ་ཕྲན་ལ་སོགས་པ་ལ་བྱེད། ཡང་དེ་ལ་དབྱེ་ན། ཐམས་ཅད་

དུ་སོང་བའི་རྫས་དང་། ཐམས་ཅད་དུ་མ་སོང་བའི་རྫས་གཉིས། དང་པོ་ནི་
བདག་དང་ཕྱོགས་དང་དུས་དང་ནམ་མཁའ་ལ་སོགས་པ་ལ་བྱེད། གཉིས་པ་
ནི་འབྱུང་བཞིའི་རྡུལ་ཕྲན་ལ་སོགས་པ་ལ་བྱེད་ཅེས་ཟེར། རྫས་དོན་གཞན་གྱི་
རྟེན་བྱེད་པ་དེ་ཡོན་ཏན་གྱི་མཚན་ཉིད། ཡོན་ཏན་དེ་ལ་ཁྱད་ཆོས་གསུམ་དང་
ལྡན་པ་ཅིག་དགོས་ཏེ། སྤྱིར་རྫས་ལ་རྟེན་པ། ཡོན་ཏན་གཉིས་པ་ལ་མི་བརྟེན་
པ། འཕྲོད་པ་འདུ་བའི་རྒྱུ་བྱེད་པ་སྟེ། ཁྱད་ཆོས་གསུམ་དང་ལྡན་པ་གཅིག་
དགོས་པའི་ཕྱིར། ཡོན་ཏན་དེ་ལ་དབྱེ་ན། གཟུགས། དྲི། རོ། རེག་བྱ་གྲངས།
ཚད། སོ་སོ། ལྡན་པ་ལ་སོགས་པ་བཅུ་ཡོད། གཟུགས་དེ་མིག་ཤེས་ཀྱི་གཟུང་བྱ་
ཡིན་པས་ས་ཆུ་མེ་གསུམ་གྱི་ཡོན་ཏན་ཡིན། དྲི་དེ་སྣའི་རྣམ་ཤེས་ཀྱི་གཟུང་བྱ་
ཡིན་པས་སའི་ཡོན་ཏན་ཡིན། རོ་དེ་ལྕེའི་རྣམ་ཤེས་ཀྱི་གཟུང་བྱ་ཡིན་པས་ཆུའི་
ཡོན་ཏན་ཡིན། རེག་བྱ་དེ་ལུས་ཀྱི་རྣམ་ཤེས་ཀྱི་གཟུང་བྱ་ཡིན་པས་འབྱུང་བ་
བཞིའི་ཡོན་ཏན་ཡིན། ་གྲངས་དེ་གཅིག་དང་གཉིས་ལ་སོགས་པ་ཐ་སྙད་
འདོགས་པའི་རྒྱུར་གྱུར་པའི་དངོས་པོ་ཞིག་གི་ཡོན་ཏན་ཡིན། ཚད་དེ་ཆེ་བ་
དང་ཆུང་བ་ལ་སོགས་པ་ཐ་སྙད་འདོགས་པའི་རྒྱུར་གྱུར་པའི་དངོས་པོ་ཞིག་
གི་ཡོན་ཏན་ཡིན། ཚད་ལ་དབྱེ་ན། ཆེ་བ་དང་ཆུང་བ་དང་རིང་བ་དང་ཐུང་བ་
ལ་སོགས་པ་ཡོད། ཀ་བུམ་གཉིས་ལྟ་བུ་སོ་སོའི་ཐ་སྙད་འདོགས་( ༥༢ན)པའི་
རྒྱུར་གྱུར་པའི་དངོས་པོ་ཞིག་གི་ཡོན་ཏན་ཡིན་ནོ་ཞེས་ཟེར། བྱ་བ་དོན་གཞན་
གྱི་རྟེན་བྱེད་པ་དེ་ལས་ཀྱི་མཚན་ཉིད། ལས་དོན་གཞན་གྱི་རྟེན་བྱེད་པ་དེ་བྱ་
བའི་མཚན་ཉིད། བྱེ་བྲག་དོན་གཞན་གྱི་རྟེན་བྱེད་པ་དེ་སྤྱིའི་མཚན་ཉིད། སྤྱི་
དོན་གཞན་གྱི་རྟེན་བྱེད་པ་དེ་བྱེ་བྲག་གི་མཚན་ཉིད་ཟེར། ཐར་པ་ཐོབ་ཚུལ་
ནི་གཟུགས་ལ་སོགས་པའི་ཡོན་ཏན་བཅུ་པོ་དེ་དག་བདག་ལ་འཕྲོད་པ་འདུ་
བ་དེ་སྲིད་དུ་ཆོས་དང་ཆོས་མ་ཡིན་པའི་ལས་བསགས་པས་བདེ་འགྲོ་དང་
ངན་འགྲོར་སྐྱེས་ནས་འཁོར་བར་འཁྱམས་པ་ཡིན་ལ། དབང་པོ་སོགས་བདག་

གི་སྡུག་བསྔལ་དུ་སྒོམ་པས་གཟུགས་ལ་སོགས་པའི་ཡོན་ཏན་བཅུ་པོ་དེ་དག་
སྤངས་ནས་བདག་རྟག་པ་འབའ་ཞིག་ཏུ་གནས་པ་དེའི་ཚེ་ཐར་པ་ཐོབ་པ་
ཡིན་ནོ། །ཞེས་བྱེ་བྲག་པ་ཟེར། གཉིས་པ་སྒྲ་བཤད་པ་ནི། འུག་པ་པ་ལ་སངས་
རྒྱས་པས། ཞེས་བྱེ་བྲག་པ་ལ་འུག་པ་ཞེས་བརྗོད་པའི་རྒྱུ་མཚན་གང་ཞེ་ན། ངེ་
ལྟར་བརྗོད་པའི་རྒྱུ་མཚན་ཡོད་དེ་དེ་འུག་པའི་རྟུལ་ཞུགས་འཛིན་པའི་རྒྱུ་
མཚན་གྱིས་དེ་ལྟར་དུ་བརྗོད་པའི་ཕྱིར། འོ་ན་རིན་ཆེན་ཕྲེང་བ་ལས། འཇིག་
རྟེན་གྲངས་ཅན་འུག་ཕྲུག་དང་། །གོས་མེད་བཅས་ལ་གཞལ་རེ་ཞིག །ཅེས་བྱེ་
བྲག་པ་ལ་འུག་ཕྲུག་པ། ཞེས་བརྗོད་པའི་རྒྱུ་མཚན་གང་ཞེ་ན། དེ་ལྟར་བརྗོང་
པའི་རྒྱུ་མཚན་ཡོད་དེ། བྱེ་བྲག་པ་དེ་བདེ་བྱེད་པའམ་དབང་ཕྱུག་པའི་སློབ་མ་
ཡིན་པའི་རྒྱུ་མཚན་གྱིས་དེ་ལྟར་དུ་བརྗོད་པའི་ཕྱིར།
༈ སྒྲུབ་བྱེད་ཐུགས་རྗེ་གོམས་ལས་དེ། །ཞེས་པ་འདི་གང་ལས་འཕྲོས་ན།
ཐུབ་པ་སངས་རྒྱས་བཅོམ་ལྡན་འདས་( ༥༢བ) ཚད་མའི་སྐྱེས་བུར་སྒྲུབ་ཚུལ་ངེ་
ལ། ལུགས་འབྱུང་གི་སྒོ་ནས་སྒྲུབ་ཚུལ་དང་། ལུགས་ལྡོག་གི་སྒོ་ནས་སྒྲུབ་ཚུལ་
གཉིས། དང་པོ་ལ་རྒྱུ་བསམ་པ་ཕུན་ཚོགས་ཀྱི་སྒོ་ནས་བསྒྲུབ་པ། སྦྱོར་བ་ཕུན་
ཚོགས་ཀྱི་སྒོ་ནས་བསྒྲུབ་པ། བདེར་གཤེགས་ཀྱི་སྒོ་ནས་བསྒྲུབ་པ། སྐྱོབ་པའི་སྒོ་
ནས་བསྒྲུབ་པ་དང་བཞི། དང་པོ་འཆད་པར་བྱེད་པ་ལ་གཞུང་འདི་བྱུང༌།
ངག་དོན་ནི། ཐུབ་པ་སངས་རྒྱས་བཅོམ་ལྡན་འདས་ཆོས་ཅན། ཚད་མའི་སྐྱེས་
བུ་ཡིན་ཏེ། རང་རྒྱུ་བསམ་པ་ཕུན་ཚོགས་ཉམས་སུ་བླངས་པ་ལ་བརྟེན་ནས་
ཚད་མའི་སྐྱེས་བུ་མཐར་ཐུག་ཏུ་འཁྲུངས་པའི་ཕྱིར། མཐའ་དཔྱད་པ་ལ་ཁ་
ཅིག་ན་རེ། སྙིང་རྗེ་ཡིན་ན་སྙིང་རྗེ་ཚད་མེད་ཡིན་པས་ཁྱབ་ཟེར་ན། བསམ་
གཏན་གི་དངོས་གཞི་སྙོམས་འཇུག་མ་ཐོབ་པའི་སོ་སྐྱེའི་རྒྱུད་ཀྱི་སྙིང་རྗེ་ཆོས་
ཅན། དེར་ཐལ། དེའི་ཕྱིར། འདོད་ན། རང་གི་བདག་རྐྱེན་དུ་གྱུར་པའི་བསམ་
གཏན་གྱི་དངོས་གཞི་སྙོམས་འཇུག་ལས་བྱུང་བར་ཐལ། འདོད་པའི་ཕྱིར།

ཁྱབ་སྟེ། མངོན་པ་ཀུན་བཏུས་ལས། དག་པའི་བསམ་གཏན་བཞི་ལ་བརྟེན་
ནས་ཚད་མེད་པ་རྣམས་མངོན་པར་གྲུབ་བོ། །ཞེས་གསུངས་པའི་ཕྱིར། འདོད་
ན། དེ་འདྲའི་སོ་སྐྱེ་དེས་བསམ་གཏན་གྱི་དངོས་གཞི་སྙོམས་འཇུག་ཐོབ་པར་
ཐལ། དེའི་རྒྱུད་ཀྱི་སྙིང་རྗེ་དེ་རང་གི་བདག་རྐྱེན་དུ་གྱུར་པའི་བསམ་གཏན་གྱི་
དངོས་གཞིའི་སྙོམས་འཇུག་ལས་བྱུང་བའི་ཕྱིར། ཁ་ཅིག་ན་རེ། སྙིང་རྗེ་ཆེན་པོ་
ཡིན་ན་སྙིང་རྗེ་ཚད་མེད་ཡིན་པས་ཁྱབ།སྙིང་རྗེ་ཚད་མེད་ཡིན་ན་སྙིང་རྗེ་
ཆེན་པོ་ཡིན་པས་ཁྱབ་ཟེར་ན།ཕྱི་རོལ་པའི་རྒྱུད་ཀྱི་སྙིང་རྗེ་ཚད་མེད་ཆོས་
ཅན། སྙིང་རྗེ་( ༥༣ན) ཆེན་པོ་ཡིན་པར་ཐལ། སྙིང་རྗེ་ཚད་མེད་ཡིན་པའི་ཕྱིར།
མ་གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར། དེར་ཐལ། མངོན་པ་ཀུན་
བཏུས་ལས། ཕྱི་རོལ་པའམ་ཉན་ཐོས་སམ་བྱང་ཆུབ་སེམས་དཔའ་ཡང་རུང་།
ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། སེམས་ཅན་ཐམས་
ཅད་སྡུག་བསྔལ་དང་བྲལ་འདོད་ཀྱི་རྣམ་པ་ཅན་གྱི་བློ་ཡིན་པར་ཐལ། འདོད་
པའི་ཕྱིར། གཞན་ཡང་། ཉན་ཐོས་དགྲ་བཅོམ་པའི་རྒྱུད་ཀྱི་སྙིང་རྗེ་ཚད་མེད་
ཆོས་ཅན། སྙིང་རྗེ་ཆེན་པོ་ཡིན་པར་ཐལ། སྙིང་རྗེ་ཚད་མེད་ཡིན་པའི་ཕྱིར། མ་
གྲུབ་ན། དེ་དེ་ཡིན་པར་ཐལ། དེ་ཡོད་པའི་ཕྱིར། རྟགས་གྲུབ་སྟེ། མངོན་པ་
ཀུན་བཏུས་ལས། ཉན་ཐོས་སམ། ཞེས་གསུངས་པའི་ཕྱིར། འདོད་མི་ནུས་ཏེ།
སྙིང་རྗེ་དམན་པ་ཡིན་པའི་ཕྱིར། མ་གྲུབ་ན། དེ་སྙིང་རྗེ་དམན་པ་ཡིན་པར་
ཐལ། སྙིང་རྗེ་དམན་པ་ཉིད་ཕྱིར་དང་། །ཞེས་གསུངས་པའི་ཕྱིར། གཞན་ཡང་།
སྙིང་རྗེ་ཆེན་པོ་གསར་དུ་སྐྱེ་བའི་རྟེན་གྱི་གང་ཟག་ཡིན་ན་སྙིང་རྗེ་ཚད་མེད་
གསར་དུ་སྐྱེ་བའི་རྟེན་གྱི་གང་ཟག་ཡིན་དགོས་པར་ཐལ། སྙིང་རྗེ་ཆེན་པོ་ཡིན་
ན་སྙིང་རྗེ་ཚད་མེད་ཡིན་དགོས་པའི་ཕྱིར། འདོད་ན་ངན་སོང་གི་རྟེན་ལ་སྙིང་
རྗེ་ཚད་མེད་གསར་དུ་སྐྱེ་བ་ཡོད་པར་ཐལ། དེའི་རྟེན་ལ་སྙིང་རྗེ་ཆེན་པོ་
གསར་དུ་སྐྱེ་བ་ཡོད་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེའི་རྟེན་ལ་ཐེག་

ཆེན་སེམས་བསྐྱེད་གསར་དུ་སྐྱེ་བ་ཡོད་པའི་ཕྱིར། འདོད་ན། ངན་སོང་གི་རྟེན་
ལ་བསམ་གཏན་གྱི་དངོས་གཞིའི་སྙོམས་འཇུག་གསར་དུ་སྐྱེ་བ་ཡོད་པར་ཐལ།
འདོད་( ༥༣བ) པའི་ཕྱིར། འདོད་མི་ནུས་ཏེ། ངན་སོང་པ་རྣམས་བསམ་གཏན་
གྱི་དངོས་གཞིའི་སྙོམས་འཇུག་གསར་དུ་སྐྱེ་བའི་གེགས་རྣམ་སྨིན་གྱི་སྒྲིབ་པ་
ཤས་ཆེན་པོ་དང་ལྡན་པའི་ཕྱིར།
རང་ལུགས་བཞག་པ་ལ།རྒྱུ་བསམ་སྦྱོར་ཕུན་ཚོགས་ངོས་བཟུང་བ་
དང་། འབྲས་བུ་དོན་གཉིས་ཕུན་ཚོགས་ངོས་བཟུང་བ་གཉིས། དང་པོ་ལ་རྒྱུ་
བསམ་པ་ཕུན་ཚོགས་ངོས་བཟུང་བ་དང་། རྒྱུ་སྦྱོར་བ་ཕུན་ཚོགས་ངོས་བཟུང་
བ་གཉིས། དང་པོ་ལ་རྒྱུ་བསམ་པ་ཕུན་ཚོགས་ལ་བརྟེན་ནས་རྣམ་མཁྱེན་དུ་
བགྲོད་པའི་ཚུལ་བཤད་པ་དང༌། རྒྱུ་བསམ་པ་ཕུན་ཚོགས་དངོས་བཤད་ང ་
གཉིས། དང་པོ་ནི། དེ་ལྟར་བགྲོད་པའི་ཚུལ་བཞག་ཏུ་ཡོད་དེ། ཐར་འདོང་
རྣམས་ཀྱི་དང་པོར་བསྟེན་བྱ་དགེ་བའི་བཤེས་གཉེན་མཚན་ཉིད་དང་ལྡན་ང ་
གཅིག་བསྟེན། དེ་ལ་བརྟེན་ནས་སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་
རིམ་པ་ལ་བློ་ལེགས་པར་སྦྱངས། དེ་ལ་བརྟེན་ནས་སྐྱེས་བུ་འབྲིང་དང་ཐུན་
མོང་བའི་ལམ་གྱི་རིམ་པ་ལ་བློ་ལེགས་པར་སྦྱངས། དེ་ལ་བརྟེན་ནས་སེམས་
ཅན་ཐམས་ཅད་མར་ཤེས་པ་དྲིན་དྲན་པ་དྲིན་གཟོ་བའི་བློ་གསུམ་བསྐྱེད། ངེ་
ལ་བརྟེན་ནས་སེམས་ཅན་ཐམས་ཅད་ལ་ཡིད་འོང་གི་རྣམ་པ་ཅན་གྱི་བྱམས་
པ་བསྐྱེད། དེ་ལ་བརྟེན་ནས་སེམས་ཅན་ཐམས་ཅད་སྡུག་བསྔལ་དང་བྲལ་
འདོད་ཀྱི་རྣམ་པ་ཅན་གྱི་སྙིང་རྗེ་ཆེན་པོ་བསྐྱེད། དེ་ལ་བརྟེན་ནས་སེམས་ཅན
ཐམས་ཅད་སྡུག་བསྔལ་ལས་བདག་གིས་བསྒྲལ་བར་བྱའོ་སྙམ་པའི་བློའི་ཁུར་
ལེགས་པར་ཁྱེར་པའི་ལྷག་བསམ་རྣམ་དག་བསྐྱེད། དེ་ལ་བརྟེན་ནས་སེམས་
( ༥ ༤ན)ཅན་ཐམས་ཅད་སྡུག་བསྔལ་ལས་སྒྲོལ་བའི་ཕྱིར་དུ་རྫོགས་པའི་སངས་
རྒྱས་ཐོབ་པར་བྱའོ་སྙམ་པའི་བྱང་ཆུབ་ཀྱི་སེམས་བསྐྱེད། དེ་ལ་བརྟེན་ནས་

རྣམ་མཁྱེན་དུ་བགྲོད་པར་བྱེད་པ་ཡིན་པའི་ཕྱིར། གཉིས་པ་རྒྱུ་བསམ་པ་ཕུན་
ཚོགས་དངོས་བཤད་པ་ནི། བྱང་སེམས་ཀྱི་རྒྱུད་ཀྱི་བྱམས་སྙིང་རྗེ་བྱང་ཆུབ་ཀྱི་
སེམས་དང་ལྷག་བསམ་རྣམ་དག་ལ་སོགས་པ་རྒྱུ་བསམ་པ་ཕུན་ཚོགས་ཡིན་
ལ། འདི་ལ་ཚད་མེད་བཞི་བཤད་པ། སྙིང་རྗེ་ཆེན་པོ་བཤད་པ། ལྷག་བསམ་
རྣམ་དག་བཤད་པ། ཐེག་ཆེན་སེམས་བསྐྱེད་བཤད་པ་དང་བཞི། དང་པོ་ནི།
ཚད་མེད་བཞིའི་ནང་ཚན་གང་ཞིག་རང་གི་བདག་རྐྱེན་དུ་གྱུར་པའི་བསམ་
གཏན་གྱི་དངོས་གཞི་སྙོམས་འཇུག་ལ་བརྟེན་ནས་བྱུང་ཞིང་རང་གི་དམིགས་
ཡུལ་དུ་གྱུར་པའི་སེམས་ཅན་ཚད་མེད་པ་བདེ་བ་དང་འཕྲད་པར་འདོད་
པའི་རྣམ་པ་ཅན་གྱི་རབ་ཏུ་ཕྱེ་བའི་སེམས་བྱུང་དེ་བྱམས་པ་ཚད་མེད་ཀྱི་ངོ་
བོ་ཡིན། དེ་གང་ཞིག་རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་
གཞིའི་སྙོམས་འཇུག་ལ་བརྟེན་ནས་བྱུང་ཞིང་རང་གི་དམིགས་ཡུལ་དུ་གྱུར་
པའི་སེམས་ཅན་ཚད་མེད་པ་སྡུག་བསྔལ་དང་བྲལ་བར་འདོད་པའི་རྣམ་པ་
ཅན་གྱིས་རབ་ཏུ་ཕྱེ་བའི་སེམས་བྱུང་དེ་སྙིང་རྗེ་ཚད་མེད་ཀྱི་ངོ་བོ་ཡིན། དེ་
གང་ཞིག་རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་
སྙོམས་འཇུག་ལ་བརྟེན་ནས་བྱུང་ཞིང་རང་གི་དམིགས་ཡུལ་དུ་གྱུར་པའི་
སེམས་ཅན་ཚད་མེད་པ་བདེ་བ་དང་མི་འབྲལ་བར་འདོད་པའི་རྣམ་པ་ཅན་
གྱིས་རབ་ཏུ་ཕྱེ་བའི་སེམས་བྱུང་དེ་དགའ་བ་ཚད་མེད་ཀྱི་ངོ་བོ་ཡིན། དེ་གང་
ཞིག་( ༥༤་)རང་གི་བདག་རྐྱེན་དུ་གྱུར་པའི་བསམ་གཏན་གྱི་དངོས་གཞིའི་
སྙོམས་འཇུག་ལ་བརྟེན་ནས་བྱུང་ཞིང་རང་གི་དམིགས་ཡུལ་དུ་གྱུར་པའི་
སེམས་ཅན་ཚད་མེད་པ་ལ་ཕན་འདོགས་པར་འདོད་པའི་རྣམ་པ་ཅན་གྱིས་
རབ་ཏུ་ཕྱེ་བའི་སེམས་བྱུང་དེ་བཏང་སྙོམས་ཚད་མེད་ཀྱི་ངོ་བོ་ཡིན་ནོ། །
གཉིས་པ་སྙིང་རྗེ་ཆེན་པོ་བཤད་པ་ནི། སྙིང་རྗེ་ཆེན་པོ་དང་ལྷག་བསམ་རྣམ་
དག་གང་རུང་ཡང་ཡིན། སེམས་ཅན་མཐའ་དག་སྡུག་བསྔལ་དང་བྲལ་བར་

འདོད་པའི་རྣམ་པ་ཅན་གྱིས་རབ་ཏུ་ཕྱེ་བའི་སེམས་བྱུང་ཡང་ཡིན་པའི་གཞི་
མཐུན་པར་དམིགས་པ་དེ་སྙིང་རྗེ་ཆེན་པོའི་ངོ་བོ་ཡིན་ལ། འདི་ལ་དབྱེ་ན།
སེམས་ཅན་ཙམ་ལ་དམིགས་པའི་སྙིང་རྗེ་ཆེན་པོ། ཆོས་ལ་དམིགས་པའི་སྙིང་
རྗེ་ཆེན་པོ། དམིགས་མེད་ལ་དམིགས་པའི་སྙིང་རྗེ་ཆེན་པོ་དང་གསུམ། འང་
གསུམ་གྱི་ཁྱད་པར་བཤད་པ་ལ། སེམས་ཙམ་པའི་ལུགས་དང་། མདོ་སྡེ་པའི་
ལུགས་གཉིས། དང་པོ་འཆད་པ་ལ། ཚིག་ལས་ཆགས་ཅན་ལ་སོགས་བཞིན། །
ཞེས་པའི་ཐད་ཀྱི་ཊཱིཀྐ་ལས། བྱམས་པ་དང་སྙིང་རྗེ་སོགས་ནི་རྣམ་པ་གསུམ་སྟེ།
སེམས་ཅན་ལ་དམིགས་པ་དང་། ཆོས་ལ་དམིགས་པ་དང་། དམིགས་པ་མེང་
པ་ལ་དམིགས་པའོ། །དང་པོ་ནི། གང་གིས་ཀྱང་ཁྱད་པར་དུ་མ་བྱས་པར་
སེམས་ཅན་ཙམ་ལ་དམིགས་ནས་བདེ་བ་དང་འཕྲད་པ་དང་། སྡུག་བསྔལ་
དང་བྲལ་བར་འདོད་པ་དང་། གཉིས་པ་ནི། གང་ཟག་གི་བདག་དང་བྲལ་
བར་རྟོགས་པའི་ཤེས་རབ་ཀྱིས་ཟིན་པའི་ངང་ནས་སེམས་ཅན་ལ་དམིགས་པ!་
དང་། གསུམ་པ་ནི། གཟུང་འཛིན་རྫས་( ༥༥ན) གཞན་གྱིས་སྟོང་བཞིན་དུ་དེར་
ཞེན་པའི་སེམས་ཅན་འདི་དག་ནི་སྙམ་དུ་དམིགས་ནས་རྣམ་པ་སྔར་ལྟར་རོ། །
ཞེས་གསུངས་ཤིང་། འདིའི་དོན་ཡང་སེམས་ཅན་མི་རྟག་པར་ཚད་མས་མ་
ངེས་པའི་གང་ཟག་གི་རྒྱུད་ཀྱི་མི་རྟག་པ་དང་གང་ཟག་གི་བདག་མེད་ཀྱིས་
ཁྱད་པར་དུ་མ་བྱས་ཤིང་། རང་གི་དམིགས་ཡུལ་དུ་གྱུར་པའི་སྡུག་བསྔལ་གྱིས་
མནར་བའི་སེམས་ཅན་ཙམ་ལ་དམིགས་ནས་སྡུག་བསྔལ་དང་བྲལ་བར་
འདོད་པའི་རྣམ་པ་ཅན་གྱི་སྙིང་རྗེ་དེ་སེམས་ཅན་ཙམ་ལ་དམིགས་པའི་སྙིང ་
རྗེ་ཆེན་པོར་འཇོག །སེམས་ཅན་མི་རྟག་པར་ཚད་མས་ངེས་པའི་གང་ཟག་གི་
རྒྱུད་ཀྱི་མི་རྟག་པས་ཁྱད་པར་དུ་བྱས་པའི་སེམས་ཅན་ལ་དམིགས་ནས་སྡུག ་
བསྔལ་དང་བྲལ་བར་འདོད་པའི་རྣམ་པ་ཅན་གྱི་སྙིང་རྗེ་དེ་ཆོས་ལ་དམིགས
པའི་སྙིང་རྗེར་འཇོག །སེམས་ཅན་གང་ཟག་གི་བདག་མེད་དུ་ཚད་མས་ངེས་

པའི་གང་ཟག་གི་རྒྱུད་ཀྱི་གང་ཟག་གི་བདག་མེད་ཀྱིས་ཁྱད་པར་དུ་བྱས་པའི་
སེམས་ཅན་ལ་དམིགས་ནས་སྡུག་བསྔལ་དང་བྲལ་བར་འདོད་པའི་རྣམ་པ་
ཅན་གྱི་སྙིང་རྗེ་ཡང་ཆོས་ལ་དམིགས་པའི་སྙིང་རྗེ་ཡིན་ནོ། །སེམས་ཙམ་པའི་
ལྟ་བ་རྟོགས་པའི་གང་ཟག་གི་རྒྱུད་ཀྱི་གཟུགས་དང་གཟུགས་འཛིན་ཚད་མ་
རྫས་གཞན་གྱིས་སྟོང་པའི་ཁྱད་པར་དུ་བྱས་པའི་སེམས་ཅན་ལ་དམིགས་ནས་
སྡུག་བསྔལ་དང་བྲལ་བར་འདོད་པའི་རྣམ་པ་ཅན་གྱི་སྙིང་རྗེ་དེ་དམིགས་
མེད་ལ་དམིགས་པའི་སྙིང་རྗེར་འཇོག་པ་ཡིན་ནོ།།གཉིས་པ་མདོ་སྡེ་པའི་
ལུགས་ནི། དང་པོའི་མཚན་གཞི་འཛིན་ཚུལ་སྔར་དང་འདྲ། སེམས་ཅན་མི་
རྟག་པར་ཚད་མས་( ༥༥བ) ངེས་པའི་གང་ཟག་གི་རྒྱུད་ཀྱི་མི་རྟག་པས་ཁྱད་
པར་དུ་བྱས་པའི་སེམས་ཅན་ལ་དམིགས་ནས་སྡུག་བསྔལ་དང་བྲལ་བར་
འདོད་པའི་རྣམ་པ་ཅན་གྱི་སྙིང་རྗེ་དེ་ཆོས་ལ་དམིགས་པའི་སྙིང་རྗེར་འཇོག །
སེམས་ཅན་གང་ཟག་གི་བདག་མེད་དུ་ཚད་མས་ངེས་པའི་གང་ཟག་གི་རྒྱུད་
ཀྱི་གང་ཟག་གི་བདག་མེད་ཀྱིས་ཁྱད་པར་དུ་བྱས་པའི་སེམས་ཅན་ལ་
དམིགས་ནས་སྡུག་བསྔལ་དང་བྲལ་བར་འདོད་པའི་རྣམ་པ་ཅན་གྱི་སྙིང་རྗེ་
དེ། དམིགས་མེད་ལ་དམིགས་པའི་སྙིང་རྗེར་འཇོག་པ་ཡིན་ནོ། །ལྷག་བསམ་
རྣམ་དག་དང་སྙིང་རྗེ་ཆེན་པོ་གང་རུང་ཡང་ཡིན།སེམས་ཅན་མཐའ་དག་
བདག་གིས་སྡུག་བསྔལ་ལས་བསྒྲལ་བར་བྱའོ་སྙམ་པའི་བློའི་ཁུར་ལེགས་པར་
ཁྱེར་བའི་རྣམ་པ་ཅན་གྱི་སེམས་བྱུང་ཡང་ཡིན་པའི་གཞི་མཐུན་པར་དམིགས་
པ་དེ་ལྷག་བསམ་རྣམ་དག་གི་ངོ་བོ་ཡིན་ལ། རང་གི་གྲོགས་སུ་གྱུར་པའི་
གཞན་དོན་དུ་རྫོགས་བྱང་ཐོབ་འདོད་ཀྱི་འདུན་པ་དང་མཚུངས་ལྡན་དུ་བྱུང་
ཞིང་ཐེག་ཆེན་ལམ་གྱི་འཇུག་སྒོའི་རིགས་སུ་གནས་པའི་ཐེག་ཆེན་གཙོ་བོའི་
ཡིད་ཀྱི་རྣམ་རིག་དེ་ཀུན་རྫོབ་སེམས་བསྐྱེད་ཀྱི་ངོ་བོ་ཡིན། དེ་དང་ཐེག་ཆེན་
སེམས་བསྐྱེད་དོན་གཅིག །གཉིས་པ་རྒྱུ་སྦྱོར་བ་ཕུན་ཚོགས་ངོས་བཟུང་བ་

ནི་བྱང་སེམས་ཀྱི་རྒྱུད་ཀྱི་གང་ཟག་གི་བདག་མེད་རྟོགས་པའི་ཤེས་རབ་དང་
ཕ་རོལ་དུ་ཕྱིན་པ་དྲུག་གི་ཉམས་ལེན་ལྟ་བུ་དེ་རྒྱུ་སྦྱོར་བ་ཕུན་ཚོགས་ཡིན་ལ།
སྦྱིན་པ་སོགས་དྲུག་སོ་སོའི་ངོ་བོ་ཡང་སྦྱིན་སོགས་དྲུག་གི་ནང་ཚན་གང་ཞིག་
རང་སྟོབས་ཀྱིས་གཏོང་བའི་སེམས་བྱུང་དུ་དམིགས་༥ ༥༦ན)པ་དེ་དེའི་ནང་
ཚན་དུ་གྱུར་པའི་སྦྱིན་པའི་ངོ་བོ་ཡིན། དེ་གང་ཞིག་རང་སྟོབས་ཀྱིས་བསྲུང་
བའི་སེམས་བྱུང་དུ་དམིགས་པ་དེ་དེའི་ནང་ཚན་དུ་གྱུར་པའི་ཚུལ་ཁྲིམས་ཀྱི ་
ངོ་བོ་ཡིན། དེ་གང་ཞིག་རང་སྟོབས་ཀྱིས་མི་ཁྲོ་བའི་སེམས་བྱུང་དུ་དམིགས་པ
དེ་དེའི་ནང་ཚན་དུ་གྱུར་པའི་བཟོད་པའི་ངོ་བོ་ཡིན། དེ་གང་ཞིག་རང་སྟོབས་
ཀྱིས་དགེ་བ་ལ་སྤྲོ་བའི་སེམས་བྱུང་དུ་དམིགས་པ་དེ་དེའི་ནང་ཚན་དུ་གྱུར་
པའི་བརྩོན་འགྲུས་ཀྱི་ངོ་བོ་ཡིན། དེ་གང་ཞིག་རང་སྟོབས་ཀྱིས་དགེ་བ་ལ་
སེམས་རྩེ་གཅིག་པའི་ཏིང་ངེ་འཛིན་དེ་དེའི་ནང་ཚན་དུ་གྱུར་པའི་བསམ་
གཏན་གྱི་ངོ་བོ་ཡིན། དེ་གང་ཞིག་རང་སྟོབས་ཀྱིས་ཆོས་རབ་ཏུ་རྣམ་པར་
འབྱེད་པའི་སེམས་བྱུང་དུ་དམིགས་པ་དེ་དེའི་ནང་ཚན་དུ་གྱུར་པའི་ཤེས་
རབ་ཀྱི་ངོ་བོ་ཡིན། དེ་ལྟར་ན་སྦྱིན་སོགས་དྲུག་འགལ་ཀྱང་སྦྱིན་སོགས་ཕར་
ཕྱིན་དྲུག་མི་འགལ་ཏེ་ཕར་ཕྱིན་དྲུག་དང་རྣམ་མཁྱེན་ཡིན་ཁྱབ་མཉམ་ཡིན་
པའི་ཕྱིར། གཉིས་པ་འབྲས་བུ་དོན་གཉིས་ཕུན་ཚོགས་ངོས་བཟུང་བ་ལ་རང་
དོན་ཕུན་ཚོགས་ངོས་བཟུང་བ་དང་། གཞན་དོན་ཕུན་ཚོགས་ངོས་བཟུང་བ་
གཉིས། དང་པོ་ལ། རང་དོན་སྤངས་པ་ཕུན་ཚོགས་ངོས་བཟུང་བ་དང་། རང་
དོན་རྟོགས་པ་ཕུན་ཚོགས་ངོས་བཟུང་བ་གཉིས། དང་པོ་ནི། སྡུག་ཀུན་གཉིས་
ལེགས་པར་སྤངས་པ། མ་ལུས་པར་སྤངས་པ། སླར་མི་ལྡོག་པར་སྤངས་
པའི་སྤངས་པ་མཐར་ཐུག་ལྟ་བུ་ལ་བྱེད། གཉིས་པ་ནི་དེ་ཁོ་ན་ཉིད་མཁྱེན་པ།
མཁྱེན་པ་བརྟན་པ། མ་ལུས་པར་མཁྱེན་པའི་ཁྱད་པར་( ༥༦་)གསུམ་ལྡན་གྱི་
མཁྱེན་པ་མཐར་ཐུག་ལྟ་བུ་ལ་བྱེད། གཞན་དོན་ཕུན་ཚོགས་ནི་གཟུགས་སྐུ་

གཉིས་ལྟ་བུ་ལ་བྱེད་དོ། །
སྐྱེ་བ་ཡོངས་སུ་ལེན་པ་ན། །འབྱུང་རྔུབ་དབང་པོ་བློ་དག་ནི། །ཞེས་རྐང་
པ་བཞི་གང་ལས་འཕྲོས་ན། སྒྲུབ་བྱེད་ཐུགས་རྗེ་གོམས་ལས་དེ། ཞེས་པའི་
སྐབས་སུ་ཐུབ་པ་སངས་རྒྱས་བཅོམ་ལྡན་འདས་དེ་སྐྱེ་བ་སྔ་མ་ནས་སྙིང་རྗེ་
ཆེན་པོ་གོམས་པ་མཐར་ཕྱིན་པ་ལ་བརྟེན་ནས་ཚད་མའི་སྐྱེས་བུར་འཁྲུངས་
པར་བསྟན་པ་ལ། རྒྱང་འཕེན་པ་ན་རེ། དེ་མི་འཐད་པར་ཐལ། སྐྱེ་བ་སྔ་ཕྱི་
མེད་པའི་ཕྱིར་ཏེ། སྐྱེས་བུའི་ལུས་ཞིག་པ་ན་སེམས་ཡང་ཞིག་པའི་ཕྱིར་ཏེ།
སྐྱེས་བུའི་སེམས་དེ་སྐྱེས་བུའི་ལུས་ལ་བརྟེན་པའི་ཕྱིར། ཞེས་པའི་འདོད་པ་
བརྗོད་པར་བྱེད་པ་ལ། བློ་ནི་ལུས་ལ་བརྟེན་པའི་ཕྱིར། །གོམས་པས་གྲུབ་པ་
མེད་ཅེ་ན། །ཞེས་པ་འདི་བྱུང༌། རྒྱང་འཕེན་གྱིས་སྐྱེ་བ་སྔ་ཕྱི་མེད་པར་དམ་
བཅས་པའི་དམ་བཅའི་ཞེན་དོན་འགོག་བྱེད་ཀྱི་རིགས་པ་མདོར་བསྟན་གྱི་
ཚུལ་གྱིས་འཆད་པར་བྱེད་པ་ལ། མ་ཡིན་རྟེན་ནི་བཀག་ཕྱིར་རོ། །ཞེས་པ་འདི་
བྱུང་། དེ་རྒྱས་པར་འཆད་པར་བྱེད་པ་ལ། སྐྱེ་བ་ཡོངས་སུ་ལེན་པ་ནི། །ཞེས་པ་
ནས། དེ་འདྲའི་སྒྲུབ་བྱེད་ལྷག་ལྡན་འདོད། །ཅེས་པའི་བར་བྱུང༌། འདི་ལ་སྐྱེ་
བ་སྔ་མ་སྒྲུབ་བྱེད་ཀྱི་རིགས་པ་བཤད་པ། ཕྱི་མ་སྒྲུབ་བྱེད་ཀྱི་རིགས་པ་བཤད་
པ། སྐྱེ་བ་སྔ་ཕྱི་མེད་པ་འགོག་བྱེད་ཀྱི་རིགས་པ་བཤད་པ་དང་གསུམ། དང་པོ་
འཆད་པར་བྱེད་པ་ལ། སྐྱེ་བ་ཡོངས་སུ་ལེན་པ་ན། །ཞེས་པ་ནས། ཧ་ཅང་ཐལ་
ཕྱིར། ཞེས་པའི་བར་བྱུང༌།( ༥༧ན) གཉིས་པ་འཆད་པར་བྱེད་པ་ལ། མཚམས་
སྦྱོར་བར། ཞེས་པ་ནས། ཐམས་ཅད་ཚེ་ན་མཐོང་བ་ཉིད། །ཅེས་པའི་བར་
བྱུང་། གསུམ་པ་འཆད་པར་བྱེད་པ་ལ། ཐ་མའི་སེམས་ནི་སེམས་གཞན་དང་།
མཚམས་སྦྱོར་བ་ལ་འགལ་ཅི་ཡོད། །ཅེས་པ་འདི་བྱུང་། མཐའ་དཔྱད་པ་ལ་ཁ་
ཅིག་ན་རེ། བྱིས་པ་སྐྱེ་མ་ཐག་པའི་རིག་པ་ཆོས་ཅན། རང་གི་རྒྱུར་གྱུར་པའི་
རིག་པ་སྔ་མ་སྔོན་དུ་སོང་བ་ཡིན་ཏེ། རིག་པ་ཡིན་པའི་ཕྱིར་ཞེས་པའི་རིགས་

པ་འདི་དང་། རྒན་པོ་འཆི་ཁ་མའི་རིག་པ་ཆོས་ཅན། རང་གི་འབྲས་བུར་གྱུར་
པའི་རིག་པ་ཕྱི་མ་མཚམས་སྦྱོར་བ་ཡིན་ཏེ། རིག་པ་ཡིན་པའི་ཕྱིར། ཞེས་པའེ་
རིགས་པ་འདི་གཉིས་སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་ཡིན་ནོ་ཟེར་ན། རང་
གི་རྒྱུར་གྱུར་པའི་རིག་པ་སྔ་མ་སྔོན་དུ་སོང་ན། རང་གི་ཉེར་ལེན་དུ་གྱུར་པའི་
རིག་པ་སྔ་མ་སྔོན་དུ་སོང་བའི་ཁྱབ་པ་དང་རང་འབྲས་རིག་པ་ཕྱི་མ་སྐྱེད་
བྱེད་ཡིན་ན་རང་གི་ཉེ་འབྲས་སུ་གྱུར་པའི་རིག་པ་སྐྱེད་བྱེད་ཡིན་པས་ཁྱབ་པ་
གཉིས་ཀ་ཡོད་པར་ཐལ། དམ་བཅའ་འཐད་པ་གང་ཞིག །བྱིས་པ་སྐྱེས་མ་ཐག་
པའི་རིག་པ་ཆོས་ཅན། རང་གི་ཉེར་ལེན་དུ་གྱུར་པའི་རིག་པ་སྔ་མ་སྔོན་དུ་
སོང་བ་ཡིན་ཏེ། རིག་པ་ཡིན་པའི་ཕྱིར། ཞེས་པའི་རིགས་པ་འདི་དང་། རྒན་
པོ་འཆི་ཁ་མའི་རིག་པ་ཆོས་ཅན། རང་གི་ཉེ་འབྲས་སུ་གྱུར་པའི་རིག་པ་ཕྱི་མ་
མཚམས་སྦྱོར་བ་ཡིན་ཏེ། རིག་པ་ཡིན་པའི་ཕྱིར། ཞེས་པའི་རིགས་པ་འདི་
གཉིས་སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་ཡང་( ༥༧་) དག་ཡིན་པའི་ཕྱིར།
འདོད་ན། གཟུགས་ཆོས་ཅན། ཁྱབ་པ་དང་པོ་ལ། དེར་ཐལ། དེའི་ཕྱིར། འདོད་
མི་ནུས་ཏེ། ཁྱོད་ཀྱི་ཉེར་ལེན་དུ་གྱུར་པའི་རིག་པ་མེད་པའི་ཕྱིར། ཁྱབ་པ་
གཉིས་པ་ལ་ཡང་གཟུགས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།
ཁྱོད་ཀྱིས་ཉེར་ལེན་བྱས་པ་ལ་བརྟེན་ནས་བྱུང་བའི་རིག་པ་མེད་པའི་ཕྱིར། མ་
གྲུབ་ན། གཟུགས་ཀྱི་ཉེར་ལེན་བྱས་པ་ལ་བརྟེན་ནས་བྱུང་བའི་རིག་པ་མེད་
པར་ཐལ། རྣམ་ཤེས་མིན་པའི་རྣམ་ཤེས་ཀྱི། །ཉེར་ལེན་མིན་པའི་ཕྱིར་ཡང་
གྲུབ། །ཅེས་གསུངས་པའི་ཕྱིར། ཁ་ཅིག་ན་རེ། འཁོར་བ་ལ་ཐོག་མའི་མཐའ་
མེད་ཀྱང་འཁོར་བ་ལ་ཐོག་མ་ཡོད་པ་ཡིན་ནོ་ཟེར་ན། འཁོར་བ་ཐོག་མེད་མ་
ཡིན་པར་ཐལ། འཁོར་བ་ལ་ཐོག་མ་ཡོད་པའི་ཕྱིར། གཞན་ཡང་ཤེས་པ་ལ་
ཐོག་མ་ཡོད་པར་ཐལ། འཁོར་བ་ལ་ཐོག་མ་ཡོད་པའི་ཕྱིར། འདོད་ན། ཤེས་པ་
སྐད་ཅིག་དང་པོ་དེ་ཤེས་པའི་ཐོག་མ་ཡིན་པར་ཐལ། འདོད་པའི་ཕྱིར། འདོད་

མི་ནུས་ཏེ། དེའི་ཉེར་ལེན་དུ་གྱུར་པའི་ཤེས་པ་ཡོད་པའི་ཕྱིར། བྱས་པ་ལ་ཁོ་ན་
རེ། འཁོར་བ་ལ་ཐོག་མ་ཡོད་པར་ཐལ། འཁོར་བའི་ཐོག་མ་ཡོད་པའི་ཕྱིར།
རྟེན་འབྲེལ་ཡན་ལག་བཅུ་གཉིས་ཀྱི་ཐོག་མ་ཡོད་པའི་ཕྱིར་ན་མ་ཁྱབ། རྟགས་
གྲུབ་སྟེ། རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
དེ་དེ་ཡིན་པའི་ཕྱིར། གཞན་ཡང་། ཁོ་ན་རེ། ཤེས་པ་ལ་ཐོག་མ་ཡོད་པར་ཐལ།
དབང་མངོན་ལ་ཐོག་མ་ཡོད་པའི་ཕྱིར་ན་མ་ཁྱབ། རྟགས་( ༥༨ན) གྲུབ་སྟེ།
གཟུགས་འཛིན་དབང་མངོན་ལ་ཐོག་མ་ཡོད་པའི་ཕྱིར། དེར་ཐལ། གཟུགས་
འཛིན་དབང་མངོན་སྐད་ཅིག་དང་པོ་དེ་ཡིན་པའི་ཕྱིར་ཟེར་ན།དབང་
མངོན་ཡིན་ན། རང་གི་ཉེར་ལེན་དུ་གྱུར་པའི་དབང་མངོན་ལས་བྱུང་དགོས་
པར་ཐལ། ཤེས་པ་ཡིན་ན། རང་གི་ཉེར་ལེན་དུ་གྱུར་པའི་ཤེས་པ་ལས་བྱུང་
དགོས་པའི་ཕྱིར། ཁྱབ་པ་ཁས། འདོད་ན། གཟུགས་འཛིན་དབང་མངོན་ཡིན་
ན། རང་གི་ཉེར་ལེན་དུ་གྱུར་པའི་གཟུགས་འཛིན་དབང་མངོན་ལས་བྱུང་
དགོས་པར་ཐལ། འདོད་ན། གཟུགས་འཛིན་དབང་མངོན་སྐད་ཅིག་དང་པོ་
ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེའི་ཉེར་ལེན་དུ་གྱུར་པའི་
གཟུགས་འཛིན་དབང་མངོན་མེད་པའི་ཕྱིར། དེར་ཐལ། དེ་གཟུགས་འཛིན་
དབང་མངོན་གྱི་ཐོག་མ་ཡིན་པའི་ཕྱིར། ཡང་ཁོ་ན་རེ། ཤེས་པའི་ཐོག་མ་ཡོད་
པར་ཐལ། རྣམ་མཁྱེན་གྱི་ཐོག་མ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ།
རྣམ་མཁྱེན་སྐད་ཅིག་དང་པོ་དེ་རྣམ་མཁྱེན་གྱི་ཐོག་མ་ཡིན་པའི་ཕྱིར། དེར་
ཐལ། རྣམ་མཁྱེན་སྐད་ཅིག་དང་པོའི་ཉེར་ལེན་དུ་གྱུར་པའི་རྣམ་མཁྱེན་མེད་
པའི་ཕྱིར།
༈ རང་ལུགས་བཞག་པ་ལ། སྐྱེ་བ་སྔ་མ་སྒྲུབ་བྱེད་ཀྱི་རིགས་པ་བཤད་པ།
ཕྱི་མ་སྒྲུབ་བྱེད་རིགས་པ་བཤད་པ། གཏན་ལ་ཕབ་པའི་དགོས་པ་བཤད་པ་
དང་གསུམ། དང་པོ་ནི། བྱིས་པ་སྐྱེས་མ་ཐག་པའི་རིག་པ་ཆོས་ཅན། རང་གི་

ཉེར་ལེན་དུ་གྱུར་པའི་རིག་པ་སྔ་མ་སྔོན་( ༥༨བ) དུ་སོང་བ་ཡིན་ཏེ། རིག་པ་
ཡིན་པའི་ཕྱིར། དཔེར་ན། ད་ལྟར་གྱི་རིག་པ་སྐད་ཅིག་གཉིས་པ་བཞིན།
གཉིས་པ་ནི། རྒན་པོ་འཆི་ཁ་མའི་རིག་པ་ཆོས་ཅན། རང་གི་ཉེ་འབྲས་སུ་གྱུར་
པའི་རིག་པ་ཕྱི་མ་མཚམས་སྦྱོར་བ་ཡིན་ཏེ། རིག་པ་ཡིན་པའི་ཕྱིར། དཔེར་ན་
ད་ལྟར་གྱི་རིག་པ་སྐད་ཅིག་དང་པོ་བཞིན། གསུམ་པ་གཏན་ལ་ཕབ་པའི་
དགོས་པ་བཤད་པ་ནི། རིགས་པ་དང་པོ་གཏན་ལ་ཕབ་པ་ལ་དགོས་པ་ཡོད་
དེ། རིགས་པ་དེ་ལ་བརྟེན་ནས་འཁོར་བའི་ཡ་མཐའ་ཐུག་མེད་དུ་ཤེས་པའི་སྐོ་
ནས་སེམས་ཅན་ཐམས་ཅད་ལ་མར་ཤེས་པའི་བློ་འབྱུང་། དེ་ལ་བརྟེན་ནས་
དྲིན་དྲན་པའི་བློ་འབྱུང་། དེ་ལ་བརྟེན་ནས་དྲིན་གཟོ་བའི་བློ་འབྱུང་དེ་ལ་
བརྟེན་ནས་སེམས་ཅན་ཐམས་ཅད་ལ་ཡིད་འོང་གི་རྣམ་པ་ཅན་གྱི་བྱམས་པ ་
འབྱུང་། དེ་ལ་བརྟེན་ནས་སེམས་ཅན་ཐམས་ཅད་སྡུག་བསྔལ་དང་བྲལ་
འདོད་ཀྱི་རྣམ་པ་ཅན་གྱི་སྙིང་རྗེ་ཆེན་པོ་འབྱུང་། དེ་ལ་བརྟེན་ནས་སེམས་
ཅན་ཐམས་ཅད་བདག་གིས་སྡུག་བསྔལ་ལས་བསྒྲལ་བར་བྱའོ་སྙམ་པའི་ལྷབ་
བསམ་རྣམ་དག་འབྱུང་། དེ་ལ་བརྟེན་ནས་སེམས་ཅན་ཐམས་ཅད་སྡུག་
བསྔལ་ལས་སྒྲོལ་བའི་ཕྱིར་དུ་རྫོགས་པའི་བྱང་ཆུབ་ཐོབ་པར་བྱ་སྙམ་པའི་
ཐེག་ཆེན་སེམས་བསྐྱེད་འབྱུང་། དེ་ལ་བརྟེན་ནས་རྣམ་མཁྱེན་འབྱུང་བའི་
ཕྱིར། རིགས་པ་གཉིས་པ་གཏན་ལ་ཕབ་པ་ལ་དགོས་པ་ཡོད་དེ། སྐྱེས་བུ་
གསུམ་གྱི་ལམ་གྱི་རིམ་པ་ཡང་རིགས་པ་གཉིས་པ་འདི་ལ་བརྟེན་དགོས་སོ། །
ཞེས་ཤེས་པར་བྱ་བའི་ཆེད་ཡིན་པའི་ཕྱིར། སྐྱེས་བུ་( ༥༩ན)ཆུང་ངུའི་ལམ་གྱི་
རིམ་པ་ཡང་རིགས་པ་འདི་ལ་བརྟེན་དགོས་པ་ཡིན་ཏེ། ཚེ་ཕྱི་མ་ངན་སོང་ཀི་
སྡུག་བསྔལ་ལ་སྐྲག་ནས་དེའི་རྒྱུ་མི་དགེ་བཅུ་སྤོང་བ་དང༌། བདེ་འགྲོའི་རྒྱུ་
དགེ་བ་བཅུ་སྒྲུབ་པ་ཡང་རིགས་པ་འདི་ལ་བརྟེན་དགོས་པའི་ཕྱིར། སྐྱེས་བུ་
འབྲིང་གི་ལམ་གྱི་རིམ་པ་དེ་ཡང་རིགས་པ་འདི་ལ་བརྟེན་དགོས་པ་ཡིན་ཏེ།

ཚེ་ཕྱི་མ་འཁོར་བའི་སྡུག་བསྔལ་ལ་སྐྲག་ནས་དེའི་རྒྱུ་བདག་འཛིན་སྤོང་བ་
དང་། བདག་འཛིན་སྤངས་པའི་ཐར་པ་དེ་ཐོབ་པ་ལ་བསླབ་པ་གསུམ་ཉམས་
སུ་ལེན་དགོས། དེ་ཉམས་སུ་ལེན་པ་དེ་ཡང་རིགས་པ་འདི་ལ་བརྟེན་དགོས་
པའི་ཕྱིར། སྐྱེས་བུ་ཆེན་པོའི་ལམ་གྱི་རིམ་པ་དེ་ཡང་རིགས་པ་འདི་ལ་བརྟེན་
དགོས་པ་ཡིན་ཏེ། སེམས་ཅན་ཐམས་ཅད་སྤྱིར་འཁོར་བའི་སྡུག་བསྔལ་དང་
ཁྱད་པར་ངན་སོང་བ་རྣམས་ངན་སོང་གི་སྡུག་བསྔལ་གྱིས་མནར་བ་ལ་མི་
བཟོད་ཅིང་དེ་རྣམས་བདེ་བ་ལ་འགོད་པ་དང་། སྡུག་བསྔལ་ལས་སྒྲོལ་བ་ལ་
ཐེག་པ་ཆེན་པོར་སེམས་བསྐྱེད་དགོས། དེ་ལྟར་སྐྱེད་པ་དེ་ཡང་རིགས་པ་འདི་
ལ་བརྟེན་དགོས་པའི་ཕྱིར། དེ་ལྟར་ན་སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་
གཏན་ལ་ཕབ་པ་ལ་དགོས་པ་ཡོད་དེ། ཐེག་པ་ཆེ་ཆུང་གི་ལམ་གྱི་རྩ་བ་དེ་ཡང་
རིགས་པ་འདི་ལ་བརྟེན་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར།
རྩོད་པ་སྤང་བ་ལ། ཁ་ཅིག་ན་རེ། ཆགས་བཅས་ཀྱི་རིག་པ་དེ་རྒན་པོ་འཆི་ཁ་
མའི་རིག་པ་རང་གི་ཉེ་འབྲས་སུ་གྱུར་པའི་རིག་པ་ཕྱི་མ་མཚམས་( ༥༩བ)སྦྱོར་
བར་སྒྲུབ་པའི་རྟགས་ཡང་དག་མ་ཡིན་པར་ཐལ། རིག་པ་དེ་དེ་ལྟར་སྒྲུབ་པའི་
རྟགས་ཡང་དག་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། སློབ་དཔོན་ཀཱ་
མ་ལ་ཤྲཱི་ལས་ཆགས་བཅས་ཀྱི་རིག་པ་དེ་དེ་ལྟ་བུའི་རྟགས་ཡང་དག་ཏུ་བཤད་
པའི་ཕྱིར། དེར་ཐལ། དེ་ཉིད་ཀྱི་འགྲེལ་པ་ལས་གང་ཆགས་པ་དང་བཅས་པའི་
སེམས་གང་ཡིན་པ་དེ་ལས་རང་གིས་ཉེ་བར་བླང་བར་བྱ་བའི་སེམས་གཞན་
སྐྱེ་བ་སྟེ། དཔེར་ན་མངལ་གྱི་གནས་སྐབས་ཀྱི་སེམས་བཞིན་ནོ། །ཐ་མལ་པ་
འཆི་ཁའི་སེམས་ཀྱང་ཆགས་པ་དང་བཅས་པ་ཡིན་ནོ། །ཞེས་བྱ་བ་ནི་རང་
བཞིན་གྱི་གཏན་ཚིགས་སོ། །ཞེས་གསུངས་པའི་ཕྱིར།
༈ དགྲ་བཅོམ་སེམས་གང་ཡིན་དེ་ཡང་། །གང་ལས་མཚམས་སྦྱོར་མེད་
པར་འདོད། །ཅེས་པ་འདི་གང་ལས་འཕྲོས་ན། སྐྱེ་བ་ཡོངས་སུ་ལེན་པ་ན། །

ཞེས་སོགས་ཀྱི་སྐབས་སུ་རིག་པ་དེ་རྒན་པོ་འཆི་ཁ་མའི་རིག་པ་རང་གི་ཉེ་
འབྲས་སུ་གྱུར་པའི་རིག་པ་ཕྱི་མ་མཚམས་སྦྱོར་བར་སྒྲུབ་པའི་རྟགས་ཡང་
དག་ཏུ་བསྟན་པ་ལ༔ རྒྱང་འཕེན་པ་ན་རེ། དེ་མི་འཐད་པར་ཐལ། འཆི་སེམས་
ཡིན་ན་རང་གི་ཉེ་འབྲས་སུ་གྱུར་པའི་རིག་པ་ཕྱི་མ་མཚམས་མི་སྦྱོར་བས་ཁྱབ་
པའི་ཕྱིར། དགྲ་བཅོམ་པ་ཐ་མའི་སེམས་དེ་འཆི་སེམས་ཀྱི་རྟགས་ཀྱིས་རྒན་པོ་
འཆི་ཁ་མའི་སེམས་རང་གི་ཉེ་འབྲས་སུ་གྱུར་པའི་རིག་པ་ཕྱི་མ་མཚམས་མི་
སྦྱོར་བར་སྒྲུབ་པའི་མཐུན་དཔེ་ཡང་དག་ཡིན་པའི་ཕྱིར་ཟེར། འོ་ན། དགྲ་
བཅོམ་ཐ་མའི་སེམས་ཆོས་ཅན། དེ་ལྟར་སྒྲུབ་པའི་མཐུན་( ༦་ན)དཔེ་ཡང་
དག་མ་ཡིན་པར་ཐལ། དེ་ལྟར་སྒྲུབ་པའི་མཐུན་དཔེ་ཡང་དག་ཏུ་ཚད་མས་མ་
གྲུབ་པའི་ཕྱིར། ཞེས་འཆད་པར་བྱེད་པ་ལ། དགྲ་བཅོམ་སེམས་གང་ཡིན་དེ་
ཡང༌། ཞེས་རྐང་པ་གཉིས་བྱུང༌། འདིའི་སྐབས་སུ་མཐའ་དཔྱད་པ་ལ། ཁ་
ཅིག་ན་རེ། དགྲ་བཅོམ་ཐ་མའི་སེམས་མེད་དོ་ཟེར་ན། དེ་ཡོད་པར་ཐལ། དགྲ་
བཅོམ་ཐ་མ་ཡོད་པའི་ཕྱིར། དེར་ཐལ་ཉན་ཐོས་དགྲ་བཅོམ་ཐ་མ་ཡོད་པའི་
ཕྱིར། དེར་ཐལ། ཉན་ཐོས་དགྲ་བཅོམ་སྐད་ཅིག་ཐ་མ་ཡོད་པའི་ཕྱིར། བྱས་པ་
ལ་ཁོ་ན་རེ། དགྲ་བཅོམ་ཐ་མ་མེད་པར་ཐལ། དགྲ་བཅོམ་ཡིན་ན། རང་གི་
ཉེར་ལེན་བྱས་པ་ལས་བྱུང་བའི་དགྲ་བཅོམ་ཡོད་དགོས་པའི་ཕྱིར་ན་མ་ཁྱབ།
རྟགས་གྲུབ་སྟེ། གང་ཟག་ཡིན་ན། རང་གི་ཉེར་ལེན་བྱས་པ་ལས་བྱུང་བའི་
གང་ཟག་ཡོད་དགོས་པའི་ཕྱིར། ཁོ་རང་ལ་སྐྱེ་བ་ཐ་མ་མེད་པར་ཐལ། སྐྱེ་བ་
ཡིན་ན་རང་གི་ཉེར་ལེན་བྱས་པ་ལས་བྱུང་བའི་སྐྱེ་བ་ཡོད་དགོས་པའི་ཕྱིར།
ཁྱབ་པ་ཁས། འདོད་མི་ནུས་ཏེ། སྐྱེ་བ་ཕྱི་མ་ཡོད་པའི་ཕྱིར། དེ་ཐལ། སྐྱེ་བ་སྔ་
ཕྱི་ཡོད་པའི་ཕྱིར། དེར་ཐལ། སྐྱེ་བ་སྔ་ཕྱི་སྒྲུབ་བྱེད་ཀྱི་རིགས་པ་ཡོད་པའི་ཕྱིར།
ཁ་ཅིག་ན་རེ། མཐར་ཐུག་ཐེག་པ་གསུམ་དུ་གྲུབ་པར་ཐལ། དགྲ་བཅོམ་ཐ་མ་
ཡོད་པའི་ཕྱིར་ན་མ་ཁྱབ། འདོད་ན། རང་རྒྱུད་ཀྱི་ཆགས་པ་གཏན་ནས་སྤོང་

མི་ནུས་པའི་སེམས་ཅན་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ།
རང་རྒྱུད་ཀྱི་ཆགས་པ་གཏན་ནས་སྤོང་མི་ནུས་པའི་སེམས་ཅན་ཡོད་པར་
དམ་བཅས་པའི་དམ་བཅའི་ཞེན་དོན་ལ་( ༦་བ) ཚད་མས་གནོད་པའི་ཕྱིར་ཏེ།
རྟག་ཉིད་ཕྱིར་རམ་ཐབས་མེད་ཕྱིར། །ཡང་ན་ཐབས་ནི་མི་ཤེས་ཕྱིར། །ཞེས་
གསུངས་པའི་ཕྱིར། མཁས་པའི་དབང་པོ་ཁ་ཅིག་ན་རེ། མཐར་ཐུག་ཐེག་པ་
གསུམ་དུ་གྲུབ་བོ་ཟེར་ན། ལྷག་མེད་ཀྱི་གནས་སྐབས་སུ་རིག་པ་རྒྱུན་ཆད་པར་
ཐལ། དམ་བཅའ་འཐད་པའི་ཕྱིར། འདོད་ན། རིག་པ་རྒྱུན་ཆད་པའི་དུས་
སྲིད་པར་ཐལ། འདོད་པའི་ཕྱིར། འདོད་ན། ལས་ཉོན་རྒྱུན་ཆད་པའི་དུས་
སྲིད་པར་ཐལ། འདོད་པའི་ཕྱིར། འདོད་ན། འཁོར་བའི་རྒྱུར་གྱུར་པའི་ལས་
ཉོན་རྒྱུན་ཆད་པའི་དུས་སྲིད་པར་ཐལ། འདོད་པའི་ཕྱིར། འདོད་ན། འཁོར་
བ་རྒྱུན་ཆད་པའི་དུས་སྲིད་པར་ཐལ། འདོད་པའི་ཕྱིར། འདོད་ན། འཁོར་བ་
སྟོང་པའི་དུས་སྲིད་པར་ཐལ། འདོད་པའི་ཕྱིར། འདོད་ན། སེམས་ཅན་ཐམས་
ཅད་ཀྱི་ཐར་པ་ཐོབ་པའི་དུས་སྲིད་པར་ཐལ། འདོད་པའི་ཕྱིར། འདོད་ན།
སེམས་ཅན་ཐམས་ཅད་སངས་རྒྱས་པའི་དུས་སྲིད་པར་ཐལ། འདོད་པའི་ཕྱིར།
མཐར་ཐུག་ཐེག་པ་གཅིག་ཏུ་གྲུབ་པར་ཐལ། འདོད་པའི་ཕྱིར།འདོད་ན།
གཞན་ཡང་། ལྷག་མེད་ཀྱི་གནས་སྐབས་སུ་རིག་པ་རྒྱུན་ཆད་པ་མི་འཐད་པར་
ཐལ། ལྷག་མེད་མྱང་འདས་ཐོབ་པའི་ཉན་ཐོས་དགྲ་བཅོམ་པའི་རྒྱུད་ལ་རིག་
པ་ཡོད་པའི་ཕྱིར། དེར་ཐལ། ལྷག་མེད་མྱང་འདས་ཐོབ་པའི་དགྲ་བཅོམ་ཡོད་
པའི་ཕྱིར། མ་གྲུབ་ན། ལྷག་མེད་མྱང་འདས་དོན་དུ་གཉེར་བའི་ཉན་ཐོས་
རྣམས་ཀྱི་ལྷག་མེད་མྱང་འདས་ཐོབ་པའི་ཕྱིར་དུ་ལམ་བསྒོམས་པ་དོན་མེད་
པར་ཐལ། ལྷག་མེད་མྱང་འདས་ཐོབ་པའི་གང་ཟག་མེད་( ༦༡ན)པའི་ཕྱིར།
གཞན་ཡང་། མཐར་ཐུག་ཉན་ཐོས་ཀྱི་ཐེག་པ་ཡོད་པར་ཐལ། མཐར་ཐུག་ཐེག་
པ་གསུམ་དུ་གྲུབ་པའི་ཕྱིར། འདོད་ན། ལམ་གྱི་བྱ་བ་མཐར་ཕྱིན་པའི་ཉན་

ཐོས་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། ལམ་གྱི་བྱ་བ་མཐར་
ཕྱིན་པའི་གང་ཟག་ཡིན་ན་སངས་འཕགས་ཡིན་དགོས་པའི་ཕྱིར། གཞན་
ཡང་། ལྷག་མེད་ཀྱི་གནས་སྐབས་ན་རིག་པ་ཡོད་པར་ཐལ། ལྷག་མེད་དུ་མྱ་
ངན་ལས་འདའ་ཁ་མའི་སེམས་ཅན་གྱི་རྒྱུད་ཀྱི་རིག་པ་དེ་རང་གི་ཉེ་འབྲས་སུ་
གྱུར་པའི་རིག་པ་ཕྱི་མ་མཚམས་སྦྱོར་བ་ཡིན་པའི་ཕྱིར། མ་གྲུབ་ན། དེ་ཆོས་
ཅན། རང་གི་ཉེ་འབྲས་སུ་གྱུར་པའི་རིག་པ་ཕྱི་མ་མཚམས་སྦྱོར་བ་ཡིན་པར་
ཐལ། རིག་པ་ཡིན་པའི་ཕྱིར། བྱས་པ་ལ་ཁོ་ན་རེ། འགོག་པ་ལ་མཉམ་པར་
འཇོག་ཁ་མའི་སེམས་ཅན་གྱི་རྒྱུད་ཀྱི་རིག་པ་ཆོས་ཅན། རང་གི་ཉེ་འབྲས་སུ་
གྱུར་པའི་རིག་པ་ཕྱི་མ་མཚམས་སྦྱོར་བ་ཡིན་པར་ཐལ། རིག་པ་ཡིན་པའི་ཕྱིར།
འདོད་ན། འགོག་པ་ལ་མཉམ་པར་བཞག་པའི་སེམས་ཅན་གྱི་རྒྱུད་ལ་རིག་པ་
ཡོད་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་སེམས་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། འགོག་པའི་སྙོམས་འཇུག་དེ་ལ་སེམས་
མེད་སྙོམས་འཇུག་ཅེས་བརྗོད་པའི་ཕྱིར་ཟེར་ན་མ་ཁྱབ་སྟེ། འགོག་པ་ལ་
མཉམ་པར་བཞག་པའི་སེམས་ཅན་གྱི་རྒྱུད་ལ་རྣམ་ཤེས་རགས་པ་མེད་པའི་
རྒྱུ་མཚན་གྱིས་དེ་ལྟར་བརྗོད་པ་ཡིན་གྱི་འགོག་པ་ལ་(༦༡༠)མཉམ་པར་
བཞག་པའི་སེམས་ཅན་གྱི་རྒྱུད་ལ་སེམས་ཡོད་པར་ཐལ། དེ་སེམས་ཅན་ཡིན་
པའི་ཕྱིར།
༈ རྟག་ཏུ་དེ་ཡི་རྗེས་འཇུག་ཕྱིར། །གང་ཞིག་ཡོད་པས་ཕན་འདོགས་བྱེད། །
ཞེས་པ་འདི་གང་ལས་འཕྲོས་ན། མ་ཡིན་རྟེན་ནི་བཀག་ཕྱིར་རོ། །ཞེས་པའི་
སྐབས་སུ་རྒྱང་འཕེན་གྱིས་བྱིས་པ་སྐྱེས་མ་ཐག་པའི་ལུས་དེ་བྱིས་པ་སྐྱེས་མ་
ཐག་པའི་སེམས་ཀྱི་ཉེར་ལེན་དུ་ཁས་བླངས་པ་དེ་བཀག་ནས། འོ་ན། དེའི་
ཉེར་ལེན་གང་ཞེ་ན། དེ་འཆད་པར་བྱེད་པ་ལ་གཞུང་འདི་བྱུང་། ངག་དོན་ནི།
བྱིས་པ་སྐྱེས་མ་ཐག་པའི་སེམས་དེ་ཆོས་ཅན། རང་གི་ཉེར་ལེན་དུ་གྱུར་པའི་

འདོགས་བྱེད་དུ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར། མཐའ་དཔྱད་
པ་ལ་ཁ་ཅིག་ན་རེ། འབྲས་བུ་དེའི་ཐུན་མོང་བའི་རྒྱུ་དེ་འབྲས་བུ་དེའི་ལྷན་
ཅིག་བྱེད་རྐྱེན་གྱི་མཚན་ཉིད། འབྲས་བུ་དེའི་ཐུན་མོང་མ་ཡིན་པའི་རྒྱུ་དེ་
འབྲས་བུ་དེའི་ཉེན་ལེན་གྱི་མཚན་ཉིད་ཡིན་ཟེར་ན། རྟེན་བཅས་ཀྱི་མིག་
དབང་གཟུགས་ཅན་པ་ཆོས་ཅན། རང་འབྲས་གཟུགས་འཛིན་མིག་ཤེས་ཀྱི་
ཉེར་ལེན་ཡིན་པར་ཐལ། རང་འབྲས་གཟུགས་འཛིན་མིག་ཤེས་ཀྱི་ཐུན་མོང་
མ་ཡིན་པའི་རྒྱུ་ཡིན་པའི་ཕྱིར། དེར་ཐལ། རང་འབྲས་གཟུགས་འཛིན་མིག་
ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཡིན་པའི་ཕྱིར། རྩ་བར་འདོད་མི་
ནུས་ཏེ། བེམ་པོ་ཡིན་པའི་ཕྱིར། བྱས་པ་ལ་ཁོ་ན་རེ། རྟེན་བཅས་ཀྱི་མིག་
དབང་གཟུགས་ཅན་པ་ཆོས་ཅན། རང་འབྲས་གཟུགས་( ༦༢ན) འཛིན་མིག་
ཤེས་ཁོ་ནའི་རྒྱུ་ཡིན་པར་ཐལ། རང་འབྲས་གཟུགས་འཛིན་མིག་ཤེས་ཀྱི་ཐུན་
མོང་མ་ཡིན་པའི་རྒྱུ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། རང་འབྲས་
སྒྲ་འཛིན་ཉན་ཤེས་ཀྱི་རྒྱུ་ཡིན་པའི་ཕྱིར། གཞན་ཡང་། རྟེན་བཅས་ཀྱི་མིག་
དབང་གཟུགས་ཅན་པ་ཆོས་ཅན། རང་འབྲས་གཟུགས་འཛིན་མིག་ཤེས་ཀྱི་
ཐུན་མོང་མ་ཡིན་པའི་རྒྱུ་མ་ཡིན་པར་ཐལ། རང་འབྲས་གཟུགས་འཛིན་མིག་
ཤེས་དང༌། རང་འབྲས་སྒྲ་འཛིན་ཉན་ཤེས་གཉིས་ཀའི་ཐུན་མོང་བའི་རྒྱུ་ཡིན་
པའི་ཕྱིར། དེར་ཐལ། དེ་གཉིས་ཀྱི་རྒྱུ་ཐུན་མོང་བ་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། དེ་གཉིས་ཀའི་རྒྱུའི་གཞི་མཐུན་ཡིན་པའི་ཕྱིར། ཁ་ཅིག་ན་རེ།
འབྲས་བུ་དེའི་ངོ་བོའི་རྫས་ལ་ཕན་འདོགས་བྱེད་དེ་འབྲས་བུ་དེའི་ཉེར་ལེན་
གྱི་མཚན་ཉིད། འབྲས་བུ་དེའི་གནས་སྐབས་ཀྱི་རྫས་ལ་ཕན་འདོགས་བྱེད་དེ་
འབྲས་བུ་དེའི་ལྷན་ཅིག་བྱེད་རྐྱེན་གྱི་མཚན་ཉིད་ཟེར་ན། ནས་མྱུག་གི་ལྷན་
ཅིག་བྱེད་རྐྱེན་དུ་གྱུར་པའི་ཆུ་ལུད་དྲོད་གཤེར་ཆོས་ཅན། ནས་མྱུག་གི་ཉེར་

ལེན་ཡིན་པར་ཐལ། ནས་མྱུག་གི་ངོ་བོའི་རྫས་ལ་ཕན་འདོགས་བྱེད་ཡིན་པའི་
ཕྱིར། དེར་ཐལ། ནས་མྱུག་གི་ངོ་བོའི་རྫས་སུ་གྱུར་པའི་ནས་མྱུག་མ་ཡིན་པ་
ལས་ལོག་པ་ལ་ཕན་འདོགས་བྱེད་ཡིན་པའི་ཕྱིར། རྩ་བར་འདོད་མི་ནུས་ཏེ།
ནས་མྱུག་གི་ལྷན་ཅིག་བྱེད་རྐྱེན་ཡིན་པའི་ཕྱིར། གཉིས་པ་ལ། ནས་ཀྱི་ས་བོན་
ཆོས་ཅན། ནས་མྱུག་གི་ལྷན་ཅིག་བྱེད་རྐྱེན་ཡིན་པར་ཐལ། ནས་མྱུག་གི་
( ༦༢བ)གནས་སྐབས་ཀྱི་རྫས་ལ་ཕན་འདོགས་བྱེད་ཡིན་པའི་ཕྱིར། དེར་ཐལ།
ནས་མྱུག་གི་དབྱིབས་དང་ཁ་དོག་ལ་སོགས་པ་ལ་ཕན་འདོགས་བྱེད་ཡིན་
པའི་ཕྱིར། རྩ་བར་འདོད་མི་ནུས་ཏེ། ནས་མྱུག་གི་ཉེར་ལེན་ཡིན་པའི་ཕྱིར། ཁ་
ཅིག་ན་རེ། འབྲས་བུ་དེ་རང་དང་འདྲ་བར་སྐྱེད་བྱེད་དེ། འབྲས་བུ་དེའི་ཉེར་
ལེན་གྱི་མཚན་ཉིད་ཟེར་ན། ཁ་དོག་སྔོན་པོ་ཅན་གྱི་ནས་མྱུག་གི་ལྷན་ཅིག་
བྱེད་རྐྱེན་དུ་གྱུར་པའི་ཁ་དོག་སྔོན་པོ་ཅན་གྱི་ཆུ་དེ་ཆོས་ཅན། ཁ་དོག་སྔོན་པོ་
ཅན་གྱི་ནས་མྱུག་གི་ཉེར་ལེན་ཡིན་པར་ཐལ། དེ་རང་དང་འདྲ་བར་སྐྱེད་བྱེད་
ཡིན་པའི་ཕྱིར། དེར་ཐལ། དེ་སྐྱེད་བྱེད་ཡིན་པ་གང་ཞིག །ཁྱོད་དང་དེ་གཉིས་
འདྲ་བའི་ཕྱིར། དེར་ཐལ། ཁྱོད་དང་དེ་གཉིས་ཁ་དོག་སྔོན་པོ་ཅན་དུ་འདྲ་
བའི་ཕྱིར།
༈ རང་ལུགས་ནི། འབྲས་བུ་དེ་རང་གི་རྫས་རྒྱུན་དུ་གཙོ་བོར་སྐྱེད་བྱེད་དེ།
འབྲས་བུ་དེའི་ཉེར་ལེན་གྱི་མཚན་ཉིད། དཔེར་ན། ནས་ཀྱི་ས་བོན་གྱིས་ནས་
མྱུག་གི་ཉེར་ལེན་བྱེད་པ་ལྟ་བུ། འབྲས་བུ་དེ་རང་གི་རྫས་རྒྱུན་མ་ཡིན་པར་
སྐྱེད་བྱེད་ཀྱི་དངོས་པོ་དེ། འབྲས་བུ་དེའི་ལྷན་ཅིག་བྱེད་རྐྱེན་གྱི་མཚན་ཉིད།
དཔེར་ན། ནས་མྱུག་གི་རྒྱུར་གྱུར་པའི་ཆུ་ལུད་དྲོད་གཤེར་གྱིས་ནས་མྱུག་གི་
ལྷན་ཅིག་བྱེད་རྐྱེན་བྱེད་པ་ལྟ་བུའོ། །
༈ ། དེས་ན་འདི་ནི་རིགས་དང་ནི། །ཚོགས་པ་བརྗོད་པའི་ཁྱད་པར་ཡིན། །
ཞེས་པ་འདི་གང་ལས་འཕྲོས་ན། དེ་ལྡན་རང་གི་ངོ་བོ་དང་། །ཞེས་པའི་སྐབས་

སུ་སྤྱི་རྫས་གཞན་བཀག་པ་ལ། འོ་ན། རིགས་བརྗོད་ཀྱི་སྒྲ་དང་ཚོགས་བརྗོད་
ཀྱི་སྒྲའི་ཁྱད་པར་མི་འཐད་པར་ཐལ། རིགས་( ༦༣ན) བརྗོད་ཀྱི་སྒྲས་རིགས་སྤྱི་
རྫས་གཞན་བརྗོད་བྱར་མི་བྱེད། ཚོགས་བརྗོད་ཀྱི་སྒྲས་ཚོགས་སྤྱི་རྫས་གཞན་
བརྗོད་བྱར་མི་བྱེད་པའི་ཕྱིར་ཏེ། སྤྱི་རྫས་གཞན་མེད་པའི་ཕྱིར་ཟེར་ན། རྩ་
བར་མ་ཁྱབ་སྟེ། རིགས་བརྗོད་ཀྱི་སྒྲས་རིགས་ཅན་བརྗོད་བྱར་མི་སྤོང་། ཚོགས་
བརྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་བ་དེ་རིགས་བརྗོད་ཀྱི་སྒྲ་དང་
ཚོགས་བརྗོད་ཀྱི་སྒྲའི་ཁྱད་པར་ཡིན་པའི་ཕྱིར། ཞེས་འཆད་པར་བྱེད་པ་ལ།
དེས་ན་འདི་ནི་རིགས་དང་ནི། །ཚོགས་པ་བརྗོད་པའི་ཁྱད་པར་ཡིན། །ཞེས་པ་
འདི་བྱུང༌། ངག་དོན་ནི། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་
པར་བཞག་ཏུ་ཡོད་དེ། རིགས་བརྗོད་ཀྱི་སྒྲས་རིགས་ཅན་བརྗོད་བྱར་མི་སྤོང་
བ་དང་། ཚོགས་བརྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་བ་དེ་རིགས་
བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་པར་ཡིན་པའི་ཕྱིར། རིགས་
བརྗོད་ཀྱི་སྒྲས་རིགས་ཅན་བརྗོད་བྱར་མི་སྤོང་བའི་གོ་དོན་བཞག་ཏུ་ཡོད་དེ།
བུམ་པ་ཞེས་པའི་ངག་དེ་གསེར་བུམ་ལ་དངོས་སུ་འཇུག་པ་དེ་དེའི་གོ་དོན་
ཡིན་པའི་ཕྱིར། ཚོགས་བརྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་བའི་གོ་
དོན་བཞག་ཏུ་ཡོད་དེ། བུམ་པ་ཞེས་པའི་ངག་དེ་བུམ་པའི་གཟུགས་དྲི་ལ་
སོགས་པ་ལ་དངོས་སུ་མི་འཇུག་པ་དེ་དེའི་གོ་དོན་ཡིན་པའི་ཕྱིར། མཐའ་
དཔྱད་པ་ལ། ཁ་ཅིག་ན་རེ། རང་ཉིད་དངོས་མིང་དུ་འཇུག་པའི་གཞི་ཡོད་པ་
གང་ཞིག །རང་ཉིད་དངོས་མིང་དུ་འཇུག་པའི་གཞི་ཡིན་ན་རིགས་སྤྱི་ཡིན་
པས་ཁྱབ་པ་དེ་རིགས་བརྗོད་( ༦༣་) ཀྱི་སྒྲའི་མཚན་ཉིད་ཡིན། རང་ཉིད་
དངོས་མིང་དུ་འཇུག་པའི་གཞི་ཡོད་པ་གང་ཞིག །རང་ཉིད་དངོས་མིང་དུ་
འཇུག་པའི་གཞི་ཡིན་ན་ཚོགས་སྤྱི་ཡིན་པས་ཁྱབ་པ་དེ། ཚོགས་བརྗོད་ཀྱི་སྒྲའི་
མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། བུམ་པ་ཞེས་པའི་ངག་

དེ་ཆོས་ཅན། རང་ཉིད་དངོས་མིང་དུ་འཇུག་པའི་གཞི་ཡིན་ན་ཚོགས་སྤྱི་ཡིན་
པས་ཁྱབ་པ་ཐལ། ཚོགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན། བུམ་པ་ཆོས་
ཅན། ཁྱོད་ཅེས་པའི་ངག་དེ་ཚོགས་བརྗོད་ཀྱི་སྒྲ་ཡིན་པར་ཐལ། ཁྱོད་ཚོགས་སྤྱི་
ཡིན་པའི་ཕྱིར། དེར་ཐལ། ཁྱོད་བེམ་པོ་ཡིན་པའི་ཕྱིར། རྩ་བར་འདོད་ན། བུན་
པའི་དོན་སྤྱི་ཆོས་ཅན། ཚོགས་སྤྱི་ཡིན་པར་ཐལ། བུམ་པ་ཞེས་པའི་ངག་དངོས་
མིང་དུ་འཇུག་པའི་གཞི་ཡིན་པའི་ཕྱིར། དེར་ཐལ། བུམ་པ་ཞེས་པའི་ངག་གིས ་
དངོས་སུ་བརྗོད་པའི་གཞི་ཡིན་པའི་ཕྱིར་ན་མ་ཁྱབ། འོ་ན། ཁོ་རང་ལ་བ་ལང་
གི་དོན་སྤྱི་ཆོས་ཅན།བ་ལང་ཞེས་པའི་ངག་དངོས་མིང་དུ་འཇུག་པའི་གཞི་
ཡིན་པར་ཐལ།བ་ལང་ཞེས་པའི་ངག་དངོས་སུ་འཇུག་པའི་གཞི་ཡིན་པའི་
ཕྱིར། ཁྱབ་པ་ཁས། དེར་ཐལ། བ་ལང་ཞེས་པའི་ངག་གིས་དངོས་སུ་བརྗོང་
པའི་གཞི་ཡིན་པའི་ཕྱིར། ཁྱབ་པ་ཁས། རྩ་བར་འདོད་ན། དེ་ཆོས་ཅན། ཁྱོང་
ཀྱིས་བ་ལང་གི་བྱ་བ་བྱེད་ནུས་པར་ཐལ། ཁྱོད་བ་ལང་ཞེས་པའི་ངག་དངོས་
མིང་དུ་འཇུག་པའི་གཞི་ཡིན་པའི་ཕྱིར། ཁྱབ་སྟེ། སྤྱི་ནས་སྐྱེས་བུ་དོན་བྱེད་པ། །
ཞེས་གསུངས་པའི་ཕྱིར། ཁ་ཅིག་ན་རེ། རང་ཉིད་དངོས་མིང་དུ་འཇུག་པའི་
གཞི་ཡོད་པ་གང་ཞིག །རང་ཉིད་དངོས་མིང་དུ་འཇུག་( ༦༤ན)པའི་གཞི་ཡིན་
ན་རྡུལ་རྫས་བརྒྱད་འདུས་ཀྱི་གོང་བུ་ཡིན་པས་ཁྱབ་པ་དེ།
་གོང་བུ་ཡིན་པས་ཁྱབ་པ་དེ། ཚོགས་བརྗོད་ཀྱི་
སྒྲའི་མཚན་ཉིད་ཟེར་ན། རྡུལ་རྫས་བརྒྱད་མ་འདུས་ཤིང་རྡུལ་དུ་མ་འདུས་
པའི་གོང་བུ་ཞེས་པའི་ངག་དེ་ཆོས་ཅན། རང་ཉིད་དངོས་མིང་དུ་འཇུག་པའི་
གཞི་ཡིན་ན། རྡུལ་རྫས་བརྒྱད་འདུས་ཀྱི་གོང་བུ་ཡིན་པས་ཁྱབ་པར་ཐལ།
ཚོགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན། རྡུལ་རྫས་བརྒྱད་མ་འདུས་ཤིང་
རྡུལ་དུ་མ་འདུས་པའི་གོང་བུ་དེ་ཆོས་ཅན། ཁྱོད་ཅེས་པའི་ངག་དེ་ཚོགས་
བརྗོད་ཀྱི་སྒྲ་ཡིན་པར་ཐལ། ཁྱོད་ཚོགས་སྤྱི་ཡིན་པའི་ཕྱིར། དེར་ཐལ། ཁྱོད་
བེམ་པོ་ཡིན་པའི་ཕྱིར། རྩ་བར་འདོད་ན། རྡུལ་རྫས་བརྒྱད་མ་འདུས་ཤིང་རྡུལ་

དུ་མ་འདུས་པའི་གོང་བུ་དེ་ཆོས་ཅན། རྡུལ་རྫས་བརྒྱད་འདུས་ཀྱི་གོང་བུ་ཡིན་
པར་ཐལ། རྡུལ་རྫས་བརྒྱད་མ་འདུས་ཤིང་རྡུལ་དུ་མ་འདུས་པའི་གོང་བུ་ཞེས་
པའི་ངག་དངོས་མིང་དུ་འཇུག་པའི་གཞི་ཡིན་པའི་ཕྱིར། འདོད་མི་ནུས་ཏེ།
ཆོས་ཅན་དེ་ཡིན་པའི་ཕྱིར་རོ། །ཁ་ཅིག་ན་རེ། རང་ཉིད་དངོས་མིང་དུ་འཇུག་
པའི་གཞི་ཡོད་པ་གང་ཞིག །རང་ཉིད་དངོས་མིང་དུ་འཇུག་པའི་གཞི་ཡིན་ན།
རྡུལ་དུ་མ་འདུས་པའི་གོང་བུ་ཡིན་པས་ཁྱབ་པ་དེ་ཚོགས་བརྗོད་ཀྱི་སྒྲའི་
མཚན་ཉིད་ཟེར་ན། དབུས་རྡུལ་ཕྲ་མོ་གཅིག་ཉིད་ཅེས་པའི་ངག་ཆོས་ཅན།
རང་ཉིད་དངོས་མིང་དུ་འཇུག་པའི་གཞི་ཡིན་ན། རྡུལ་དུ་མ་འདུས་པའི་གོང་
བུ་ཡིན་དགོས་པར་ཐལ། ཚོགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན།
( ༦༤བ) དབུས་རྡུལ་ཕྲ་མོ་གཅིག་ཉིད་ཆོས་ཅན། ཁྱོད་ཅེས་པའི་སྒྲ་དེ་ཚོགས་
བརྗོད་ཀྱི་སྒྲ་ཡིན་པར་ཐལ་ཁྱོད་ཚོགས་སྤྱི་ཡིན་པའི་ཕྱིར། འདོད་ན། དབུས་
རྡུལ་ཕྲ་མོ་གཅིག་ཉིད་ཆོས་ཅན། རྡུལ་དུ་མ་འདུས་པའི་གོང་བུ་ཡིན་པར་ཐལ།
དབུས་རྡུལ་ཕྲ་མོ་གཅིག་ཉིད་ཅེས་པའི་ངག་དངོས་མིང་དུ་འཇུག་པའི་གཞི་
ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། བྱས་པ་ལ་ཁོ་ན་རེ།
དབུས་རྡུལ་ཕྲ་མོ་གཅིག་ཉིད་ཆོས་ཅན། རྡུལ་དུ་མ་འདུས་པའི་གོང་བུ་ཡིན་
པར་ཐལ། རྡུལ་གང་ཞིག་དུ་མ་འདུས་པའི་གོང་བུ་ཡིན་པའི་ཕྱིར་ན་མ་ཁྱབ།
ཕྱི་མ་དེར་ཐལ། སྐད་ཅིག་དུ་མ་འདུས་པའི་གོང་བུ་ཡིན་པའི་ཕྱིར། དེར་ཐལ།
ཆ་བཅས་ཀྱི་དངོས་པོ་ཡིན་པའི་ཕྱིར། ཁ་ཅིག་ན་རེ། རིགས་བརྗོད་ཀྱི་སྒྲ་ཡིན་
ན། རང་ཉིད་དངོས་མིང་དུ་འཇུག་པའི་གཞི་ཡོད་ན། རང་ཉིད་དངོས་མིང་དུ་
འཇུག་པའི་གཞི་ཡང་ཡིན། རིགས་སྤྱི་ཡང་ཡིན་པའི་གཞི་མཐུན་ཡོད་པས་
ཁྱབ་ཟེར་ན། མཚན་མཚོན་གཉིས་དང་བུམ་པ་གང་རུང་ཞེས་པའི་ངག་ཆོས་
ཅན། རང་ཉིད་དངོས་མིང་དུ་འཇུག་པའི་གཞི་ཡོད་ན་རང་ཉིད་དངོས་མིང་
དུ་འཇུག་པའི་གཞི་ཡང་ཡིན། རིགས་སྤྱི་ཡང་ཡིན་པའི་གཞི་མཐུན་པ་ཡོད་

པས་ཁྱབ་པར་ཐལ། རིགས་བརྗོད་ཀྱི་སྒྲ་ཡིན་པའི་ཕྱིར། མ་གྲུབ་ན། དེ་གང་
རུང་ཆོས་ཅན། ཁྱོད་ཅེས་པའི་ངག་དེ་རིགས་བརྗོད་ཀྱི་སྒྲ་ཡིན་པར་ཐལ། ཁྱོད་
རིགས་སྤྱི་ཡིན་པའི་ཕྱིར། རྩ་བར་འདོད་ན། བུམ་པས་དག་པའི་ས་ཕྱོགས་ཆོས་
ཅན། དེ་གང་རུང་ཞེས་པའི་ངག་དངོས་མིང་དུ་འཇུག་པའི་གཞི་ཡང་ཡིན།
རིགས་(༦༥ན)སྤྱི་ཡང་ཡིན་པའི་གཞི་མཐུན་པ་ཡོད་པར་ཐལ། དེ་གང་རུང་
ཞེས་པའི་ངག་དངོས་མིང་དུ་འཇུག་པའི་གཞི་ཡོད་པའི་ཕྱིར་ཏེ། དེ་གང་རུང་
ཡོད་པའི་ཕྱིར། འདོད་ན། དེ་ཆོས་ཅན། དེ་གང་རུང་རིགས་སྤྱི་ཡིན་པར་ཐལ།
འདོད་པའི་ཕྱིར། འདོད་ན། དེ་གང་རུང་གི་བྱེ་བྲག་ཡོད་པར་ཐལ་ལོ། །
༈ རང་ལུགས་བཞག་པ་ནི། མཉན་བྱ་གང་ཞིག །རང་ཉིད་དངོས་མིང་དུ་
འཇུག་པའི་གཞི་ཡང་ཡིན། རིགས་སྤྱི་ཡང་ཡིན་པའི་གཞི་མཐུན་པ་སྲིད་པ་དེ་
རིགས་བརྗོད་ཀྱི་སྒྲའི་མཚན་ཉིད། མཉན་བྱ་གང་ཞིག །རང་ཉིད་དངོས་མིང་
དུ་འཇུག་པའི་གཞི་ཡང་ཡིན། ཚོགས་སྤྱི་ཡང་ཡིན་པའི་གཞི་མཐུན་པ་སྲིད་པ་
དེ་ཚོགས་བརྗོད་ཀྱི་སྒྲའི་མཚན་ཉིད་ཡིན་ནོ། །འདི་གཉིས་ལ་མུ་བཞི་ལས་
རིགས་བརྗོད་ཀྱི་སྒྲ་ཡིན་ལ། ཚོགས་བརྗོད་ཀྱི་སྒྲ་མ་ཡིན་པའི་མུ། ཚོགས་བརྗོད་
ཀྱི་སྒྲ་ཡིན་ལ་རིགས་བརྗོད་ཀྱི་སྒྲ་མ་ཡིན་པའི་མུ། དེ་གཉིས་ཀ་ཡིན་པའི་མུ། དེ་
གཉིས་ཀ་མ་ཡིན་པའི་མུ་དང་བཞི། དང་པོ་ནི་ཤེས་བྱ་ཞེས་པའི་ངག་ལྟ་བུ་ལ་
བྱེད། གཉིས་པ་ནི་ཀ་བུམ་གཉིས་ཞེས་པའི་ངག་ལྟ་བུ་ལ་བྱེད། གསུམ་པ་ནི་
བུམ་པ་ཞེས་པའི་ངག་ལྟ་བུ་ལ་བྱེད། བཞི་པ་ནི་རི་བོང་གི་རྭ་ཞེས་པའི་ངག་ལྟ་
བུ་ལ་བྱེད་པ་ཡིན་ནོ། །
༈ ཡང་ན་སྐྱོབ། །བདེན་པ་བཞི་ནི་སྟོན་མཛད་པའོ། །ཞེས་པ་འདི་གང་
ལས་འཕྲོས་ན། ཚད་མ་བསླུ་མེད་ཅན་ཤེས་པ། །ཞེས་པ་ནས། དེ་ཕྱིར་ཚད་
ཡིན། །ཞེས་པའི་བར་གྱི་ཚད་མ་མདོའི་( ༦༥བ) མཆོད་བརྗོད་ལུགས་འབྱུང་གི་
སྒོ་ནས་བཤད་པ་ལ། འོ་ན།། ལུགས་ལྡོག་གི་སྒོ་ནས་འཆད་ཚུལ་དེ་གང་ཞེ་ན།

དེ་འཆད་པར་བྱེད་པ་ལ། ཡང་ན་སྐྱོབ། །ཞེས་པ་ནས། བསྟན་ཕྱིར་དེ་ཡང་
གསལ་བར་བཤད། །ཅེས་པའི་བར་བྱུང༌། འོ་ན་དེའི་བར་གྱི་ཚད་མ་མདོའི་
མཆོད་བརྗོད་ལུགས་ལྡོག་གི་སྒོ་ནས་འཆད་ན་འཆད་ཚུལ་དེ་གང་ཞེ་ན། དེ་ལ་
སྐྱོབ་པ་བཤད་པ། བདེ་གཤེགས་བཤད་པ། སྟོན་པ་བཤད་པ། འགྲོ་ལ་ཕན་
བཞེད་པ་བཤད་པ། ཚད་མར་གྱུར་པ་བཤད་པ་དང་དུ་མ་ཡོད་པ་ལས། དང་
ངོ་སྐྱོབ་པ་འཆད་པར་བྱེད་པ་ལ། ཡང་ན་སྐྱོབ། བདེན་པ་བཞི་ནི་སྟོན་མཛད་
པའོ། །ཞེས་པ་འདི་བྱུང༌། འོ་ན། ཡང་ན་ཞེས་སྨོས་པ་ལ་དགོས་པ་གང་ཡོད་ཅེ་
ན། དེ་ལྟར་སྨོས་པ་ལ་དགོས་པ་ཡོད་དེ། ཚད་མ་མདོའི་མཆོད་བརྗོད་ལུགས་
འབྱུང་གི་སྒོ་ནས་བཤད་པར་མ་ཟད། ལུགས་ལྡོག་གི་སྒོ་ནས་ཡང་འཆད་དོ། །
ཞེས་ཤེས་པར་བྱ་བའི་ཆེད་ཡིན་པའི་ཕྱིར། འོ་ན་བདེན་པ་བཞི་སྟོན་ན། སྡུག་
བསྔལ་བདེན་པ་དེ་གང་ཞེ་ན། འདི་ལ་ཐོས་པས་སྒྲོ་འདོགས་ཆོད་པའི་དབང་
དུ་བྱས་ནས། མངོན་པ་ཀུན་བཏུས་ལས། སྡུག་བསྔལ་གྱི་བདེན་པ་གང་ཞེ་ན།
སེམས་ཅན་སྐྱེ་བ་དང་། སྐྱེ་བའི་གནས་ཀྱིས་ཀྱང་རིག་པར་བྱའོ། །ཞེས་མ་དག་
པའི་སྣོད་ཀྱི་འཇིག་རྟེན་དང་། མ་དག་པའི་བཅུད་ཀྱི་འཇིག་རྟེན་གཉིས་སྡུག་
བསྔལ་བདེན་པའི་མཚན་གཞིར་བསྟན་ལ། འདིར་ནི་གོམས་པས་རྒྱུན་བསྲིང་
བའི་དབང་དུ་བྱས་ནས། སྡུག་བསྔལ་འཁོར་བ་ཅན་ཕུང་པོ། །གོམས་ལས་
འདོད་ཆགས་སོགས་གསལ་བ། །ཞེས་( ༦༦ན) ཟག་བཅས་ཉེར་ལེན་གྱི་ཕུང་པོ་
ལྔ་པོ་དེ་སྡུག་བསྔལ་བདེན་པའི་མཚན་གཞིར་བསྟན་པ་ཡིན་ནོ། །འོ་ན། ཟག་
བཅས་ཉེར་ལེན་གྱི་ཕུང་པོ་ལྔ་པོ་དེ་སྡུག་བསྔལ་བདེན་པའི་མཚན་གཞིར་
སྟོན་པའི་རྒྱུ་མཚན་གང་ཞེ་ན། དེ་ལྟར་སྟོན་པའི་རྒྱུ་མཚན་ཡོད་དེ། གཙང་བ་
དང་། བདེ་བ་དང་། རྟག་པ་དང་། བདག་ཏུ་སྒྲོ་འདོགས་པ་དེ་ཡང་གཙོ་བོར་
རང་གི་ཕུང་པོ་ལ་དམིགས་ནས་བྱུང་བ་ཡིན་པས། རང་གི་ཕུང་པོའི་སྟེང་དུ་
རྟག་འཛིན་གྱི་སྒྲོ་འདོགས་མ་གསལ་ན་ཕྱིའི་རི་རྭ་བ་ཁང་ཁྱིམ་ལ་སོགས་པ་མི་

རྟག་པར་ཁོང་དུ་མི་ཆུད་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། མཐའ་
དཔྱད་པ་ལ་ཁཅིག་ན་རེ། རང་གི་རྒྱུར་གྱུར་པའི་ཀུན་འབྱུང་བདེན་པའི་རྣམ་
སྨིན་གྱི་འབྲས་བུར་གྱུར་པའི་ཟག་བཅས་དེ་སྡུག་བསྔལ་བདེན་པའི་མཚན་
ཉིད་ཟེར་ན། མ་དག་པའི་སྣོད་ཀྱི་འཇིག་རྟེན་ཆོས་ཅན། རང་གི་རྒྱུར་གྱུར་
པའི་ཀུན་འབྱུང་བདེན་པའི་རྣམ་སྨིན་གྱི་འབྲས་བུ་ཡིན་པར་ཐལ། སྡུག་
བསྔལ་བདེན་པ་ཡིན་པའི་ཕྱིར། འདོད་ན། དེ་ཆོས་ཅན། རྣམ་སྨིན་གྱི་འབྲས་
བུ་ཡིན་པར་ཐལ། ། འདོད་པའི་ཕྱིར། འདོད་ན། སེམས་ཅན་གྱི་རྒྱུད་ཀྱིས་
བསྡུས་པར་ཐལ། འདོད་པའི་ཕྱིར། འདོད་མི་ནུས་ཏེ། ཕྱིའི་རྟེན་འབྲེལ་ཡིན་
པའི་ཕྱིར། གཞན་ཡང་། འཁོར་བར་འཕེན་བྱེད་ཀྱི་མི་དགེ་བའི་ལས་ཆོས་ཅན།
རང་གི་རྒྱུར་གྱུར་པའི་ཀུན་འབྱུང་བདེན་པའི་རྣམ་སྨིན་གྱི་འབྲས་བུ་ཡིན་
པར་ཐལ། སྡུག་བསྔལ་བདེན་པ་ཡིན་པའི་ཕྱིར། དེར་ཐལ།( ༦༦བ)ཀུན་འབྱུང་
བདེན་པ་ཡིན་པའི་ཕྱིར། དེར་ཐལ། ལས་ཀྱི་ཀུན་འབྱུང་བདེན་པ་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། རྣམ་སྨིན་གྱི་འབྲས་བུ་ཡིན་པར་ཐལ།
འདོད་པའི་ཕྱིར། འདོད་ན། ལུང་མ་བསྟན་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། མི་དགེ་བ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར།
ཁ་ཅིག་ན་རེ། རང་གི་རྒྱུར་གྱུར་པའི་ཀུན་འབྱུང་བདེན་པ་ལས་བྱུང་བའི་
འཁོར་བས་བསྡུས་པའི་ཆོས་དེ། སྡུག་བསྔལ་བདེན་པའི་མཚན་ཉིད། རང་
འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས་དེ།
ཀུན་འབྱུང་བདེན་པའི་མཚན་ཉིད་ཟེར་ན། དང་པོ་ལ་ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ཀྱི་གཟུགས་ཕུང་ཆོས་
ཅན། འཁོར་བས་བསྡུས་པའི་ཆོས་ཡིན་པར་ཐལ། སྡུག་བསྔལ་བདེན་པ་ཡིན་
པའི་ཕྱིར། མ་གྲུབ་ན། དེ་སྡུག་བསྔལ་བདེན་པ་ཡིན་པར་ཐལ། དེའི་རྒྱུད་ཀྱེ་
མྱང་འདས་དེ་སྡུག་བསྔལ་བདེན་པའི་ལྷག་མ་དང་བཅས་པ་ཡིན་པའི་ཕྱིར།

དེར་ཐལ། དེའི་རྒྱུད་ཀྱི་མྱང་འདས་ལྷག་བཅས་མྱང་འདས་ཡིན་པའི་ཕྱིར། རྩ་
བར་འདོད་ན། དེའི་རྒྱུད་ཀྱི་གཟུགས་ཕུང་དེ་ཆོས་ཅན། འཁོར་བས་བསྡུས་
པའི་ཆོས་མ་ཡིན་པར་ཐལ། འཁོར་བ་སྤངས་པའི་གང་ཟག་གི་རྒྱུད་ཀྱི་ཕུང་པོ་
ཡིན་པའི་ཕྱིར། མཚན་ཉིད་གཉིས་པ་ལ་སྡུག་བསྔལ་བདེན་པ་སྐད་ཅིག་དང་
པོ་ཆོས་ཅན། ཀུན་འབྱུང་བདེན་པ་ཡིན་པར་ཐལ། རང་འབྲས་སྡུག་བསྔལ་
བདེན་པ་སྐྱེད་བྱེད་ཀྱི་འཁོར་( ༦༧ན) བས་བསྡུས་པའི་ཆོས་ཡིན་པའི་ཕྱིར།
དེར་ཐལ། རང་འབྲས་སྡུག་བསྔལ་བདེན་པ་སྐྱེད་བྱེད་གང་ཞིག །འཁོར་བས་
བསྡུས་པའི་ཆོས་ཡིན་པའི་ཕྱིར། དང་པོ་གྲུབ་སྟེ། རང་འབྲས་སྡུག་བསྔལ་
བདེན་པ་སྐད་ཅིག་གཉིས་པ་སྐྱེད་བྱེད་ཡིན་པའི་ཕྱིར། ཕྱི་མ་གྲུབ་སྟེ། སྡུག་
བསྔལ་བདེན་པ་ཡིན་པའི་ཕྱིར། ཁྱབ་པ་ཁས། རྩ་བར་འདོད་ན། དེ་ཆོས་ཅན།
ཤེས་པ་ཡིན་པར་ཐལ། ཀུན་འབྱུང་བདེན་པ་ཡིན་པའི་ཕྱིར། འདོད་ན། སྡུག་
བསྔལ་བདེན་པ་དེ་ཡང་ཤེས་པ་ཡིན་པར་ཐལ། སྡུག་བསྔལ་བདེན་པ་སྐད་
ཅིག་དང་པོ་དེ་ཤེས་པ་ཡིན་པའི་ཕྱིར། ཁ་ཅིག་ན་རེ། མི་རྟག་སྡུག་བསྔལ་སྟོང་
བདག་མེད་བཞིའི་གཞི་མཐུན་པ་དེ་སྡུག་བསྔལ་བདེན་པའི་མཚན་ཉིད་ཟེར་
ན། མ་དག་པའི་སྣོད་ཀྱི་འཇིག་རྟེན་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། དེ་ཆོས་ཅན། སྡུག་བསྔལ་ཡིན་པར་ཐལ། འདོད་པའི་
ཕྱིར། འདོད་ན། སེམས་བྱུང་ཡིན་པར་ཐལ། འདོད་པའི་ཕྱིར། ཁ་ཅིག་ན་རེ།
རྒྱུ་ཀུན་འབྱུང་། རབ་སྐྱེ། རྐྱེན་བཞིའི་གཞི་མཐུན་པ་དེ་ཀུན་འབྱུང་བདེན་པའི་
མཚན་ཉིད་ཟེར་ན། འཆིང་བ་ཀུན་ལྡན་གྱི་སོ་སྐྱེ་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། མ་གྲུབ་ན་དེ་ཆོས་ཅན། དེར་ཐལ། འཆིང་བ་ཀུན་
ལྡན་གྱི་སོ་སྐྱེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཤེས་པ་ཡིན་
པར་ཐལ། ཀུན་འབྱུང་བདེན་( ༦༧་) པ་ཡིན་པའི་ཕྱིར། བྱས་པ་ལ་ཁོ་ན་རེ།
འཆིང་བ་ཀུན་ལྡན་གྱི་སོ་སྐྱེ་ཆོས་ཅན། ཀུན་འབྱུང་བདེན་པ་ཡིན་པར་ཐལ།

ཀུན་འབྱུང་གང་ཞིག་བདེན་པ་ཡིན་པའི་ཕྱིར་ན་མ་ཁྱབ།དང་པོ་གྲུབ་སྟེ།
ཆོས་ཅན་དེའི་ཕྱིར། ཕྱི་མ་གྲུབ་སྟེ། དོན་དམ་བདེན་པ་ཡིན་པའི་ཕྱིར། དེར་
ཐལ། དངོས་པོ་ཡིན་པའི་ཕྱིར། ཁ་ཅིག་ན་རེ། ལས་ཉོན་གྱིས་འཕངས་པའི་
ཟག་བཅས་ཀྱི་ཕུང་པོ་དེ་སྡུག་བསྔལ་བདེན་པའི་མཚན་ཉིད་ཟེར་ན། སོ་སྐྱེ་ཐ་
མལ་པ་ཆོས་ཅན། ལས་ཉོན་གྱིས་འཕངས་པ་ཡིན་པར་ཐལ། སྡུག་བསྔལ་
བདེན་པ་ཡིན་པའི་ཕྱིར། རྟགས་གྲུབ་སྟེ། སོ་སྐྱེ་ཐ་མལ་པ་ཡིན་པའི་ཕྱིར།
འདོད་ན། དེ་ཆོས་ཅན། ལས་ཀྱིས་འཕངས་པ་ཡིན་པར་ཐལ། ལས་ཉོན་གྱིས་
འཕངས་པ་ཡིན་པའི་ཕྱིར། འདོད་ན། དེ་ཆོས་ཅན། ལས་ཀྱི་འབྲས་བུ་ཡིན་
པར་ཐལ། འདོད་པའི་ཕྱིར། འདོད་ན། སོ་སྐྱེའི་རྒྱུད་ཀྱི་ལས་དེ་ཡང་ལས་ཀྱི་
འབྲས་བུ་ཡིན་པར་ཐལ། སོ་སྐྱེ་དེ་ལས་ཀྱི་འབྲས་བུ་ཡིན་པའི་ཕྱིར། འདོད་མི་
ནུས་ཏེ། དེ་ལས་ཀྱི་བྱེ་བྲག་ཡིན་པའི་ཕྱིར། ཁ་ཅིག་ན་རེ། ལས་དང་ཉོན་
མོངས་གང་རུང་གིས་བསྡུས་པའི་སེམས་བྱུང་དེ། ཀུན་འབྱུང་བདེན་པའི་
མཚན་ཉིད་ཟེར་ན། སངས་འཕགས་ཀྱི་རྒྱུད་ཀྱི་ལས་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། མ་གྲུབ་ན། དེ་ཆོས་ཅན། དེ་གང་རུང་གིས་བསྡུས་
པའི་སེམས་བྱུང་ཡིན་པར་ཐལ། ལས་ཀྱིས་བསྡུས་པའི་སེམས་བྱུང་ཡིན་པའི་
ཕྱིར། དེར་ཐལ། ལས་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཀུན་
འབྱུང་བདེན་པ་མ་ཡིན་པར་ཐལ།(༦༨ན) ཀུན་འབྱུང་སྤངས་པའི་མཁྱེན་པ་
ཡིན་པའི་ཕྱིར། ཁ་ཅིག་ན་རེ། ལམ་རིག་པ་སྒྲུབ་པ་ངེས་འབྱིན་བཞིའི་གཞི་
མཐུན་པ་དེ་ལམ་བདེན་གྱི་མཚན་ཉིད་ཟེར་ན། རྣམ་མཁྱེན་མ་ཡིན་པ་ལས་
ལོག་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། མ་གྲུབ་ན། དེ་
ཆོས་ཅན། ལམ་བདེན་ཡིན་པར་ཐལ། འཕགས་ལམ་ཡིན་པའི་ཕྱིར། རྩ་བར་
འདོད་ན། རྣམ་མཁྱེན་མ་ཡིན་པ་ལས་ལོག་པ་ཆོས་ཅན། སྒྲུབ་པ་ཡིན་པར་
ཐལ། དེ་བཞིའི་གཞི་མཐུན་ཡིན་པའི་ཕྱིར། འདོད་མི་ནུས་ཏེ། དགག་པ་ཡིན་

པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། ཁྱོད་མ་ཡིན་པ་ལས་ལོག་པ་
དགག་པ་ཡིན་པར་ཐལ། ཁྱོད་ཡིན་པ་ཡོད་པའི་ཕྱིར། བྱས་པ་ལ་ཁོ་ན་རེ། འོ་
ན་བྱང་སེམས་ཀྱི་ཚོགས་ལམ་མ་ཡིན་པ་ལས་ལོག་པ་ཆོས་ཅན། དགག་པ་མ་
ཡིན་པར་ཐལ། སྒྲུབ་པ་ཡིན་པའི་ཕྱིར། དེར་ཐལ། ཐེག་ཆེན་གྱི་སྒྲུབ་པ་ཡིན་
པའི་ཕྱིར་ན་མ་ཁྱབ། རྟགས་གྲུབ་སྟེ། བྱང་སེམས་ཀྱི་མཁྱེན་པ་ཡིན་པའི་ཕྱིར།
ཁ་ཅིག་ན་རེ། འགོག་པ། ཞི་བ། གྱ་ནོམ། ངེས་འབྱུང་བཞིའི་གཞི་མཐུན་པ་དེ།
འགོག་བདེན་གྱི་མཚན་ཉིད་ཟེར་ན། དེ་ལ་སྐྱོན་འཕེན་པ་ཁ་ཅིག་ན་རེ། ཉན་
ཐོས་སྒོམ་ལམ་པའི་རྒྱུད་ཀྱི་འགོག་བདེན་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། དེའི་རྒྱུད་ཀྱི་འགོག་བདེན་ཆོས་ཅན། ཞི་བ་
ཡིན་པར་ཐལ། དེ་བཞིའི་གཞི་མཐུན་ཡིན་པའི་ཕྱིར། འདོད་ན། དེ་ཆོས་ཅན།
ཉེར་ཞི་ཡིན་པར་ཐལ། འདོད་པའི་ཕྱིར་ན་མ་( ༦༨་) ཁྱབ། འདོད་ན། དེ་ཉེར་
ཞི་མ་ཡིན་པར་ཐལ། ཉན་ཐོས་སྦོམ་ལམ་པ་དེ་ཉེར་ཞི་འཚོལ་བ་པོའི་གང་
ཟག་ཡིན་པའི་ཕྱིར། གཞན་ཡང་། དེའི་རྒྱུད་ཀྱི་འགོག་བདེན་ཆོས་ཅན། ངེས་
འབྱུང་ཡིན་པར་ཐལ། དེ་བཞིའི་གཞི་མཐུན་ཡིན་པའི་ཕྱིར། འདོད་ན། ངེས་
པར་འབྱུང་བ་ཡིན་པར་ཐལ། ངེས་འབྱུང་ཡིན་པའི་ཕྱིར། འདོད་ན། འབྱུང་
བ་ཡིན་པར་ཐལ། ངེས་པར་འབྱུང་བ་ཡིན་པའི་ཕྱིར་ན་མ་ཁྱབ། སྡུག་བསྔལ་
བདེན་པ་དང་། ལམ་བདེན་འགལ་མི་འགལ་དཔྱད་པ་ལ་ཁ་ཅིག་ན་རེ། ། དེ་
གཉིས་མི་འགལ་བ་ཡིན་ནོ་ཟེར་ན། དེ་གཉིས་འགལ་བར་ཐལ། སྡུག་བསྔལ་
བདེན་པ་ཡིན་ན། ཀུན་ནས་ཉོན་མོངས་ཕྱོགས་ཀྱི་བདེན་པ་ཡིན་དགོས། ལམ་
བདེན་ཡིན་ན་རྣམ་བྱང་ཕྱོགས་ཀྱི་བདེན་པ་ཡིན་དགོས་པའི་ཕྱིར། བྱས་པ་ལ་
ཁོ་ན་རེ། སྡུག་བསྔལ་བདེན་པ་ཡིན་ན་འཕགས་པ་མ་ཡིན་དགོས་པར་ཐལ།
དེ་ཡིན་ན་འཕགས་ལམ་མ་ཡིན་དགོས་པའི་ཕྱིར། དེར་ཐལ། དེ་ཡིན་ན་ལམ་
བདེན་མ་ཡིན་དགོས་པའི་ཕྱིར། འདོད་མི་ནུས་ཏེ། ངེས་པའི་རྒྱུན་ཞུགས་སྲིད་

པ་ལན་བདུན་པ་བ་དེ་སྡུག་བསྔལ་བདེན་པ་ཡིན་པའི་ཕྱིར། མ་གྲུབ་ན། དེ་
ཆོས་ཅན། སྡུག་བསྔལ་བདེན་པ་ཡིན་པར་ཐལ། འཁོར་བར་ལས་ཉོན་གྱི་སྐྱེ་བ་
ལེན་པའི་གང་ཟག་ཡིན་པའི་ཕྱིར་ན་མ་ཁྱབ། ཁ་ཅིག་ན་རེ། ལམ་བདེན་ཡིན་
ན་རང་གི་ཐོབ་བྱར་གྱུར་པའི་འགོག་བདེན་ཐོབ་བྱེད་ཀྱི་ཐབས་ཡིན་པས་
ཁྱབ་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། འདོད་ན། རྣམ་
མཁྱེན་ཆོས་ཅན། ཁྱོད་ཀྱི་ཐོབ་བྱ་ཡོད་པར་ཐལ། ཁྱོད་རང་( ༦༩ན) གི་ཐོབ་
བྱར་གྱུར་པའི་འགོག་བདེན་ཐོབ་བྱེད་ཀྱི་ཐབས་ཡིན་པའི་ཕྱིར། འདོད་ན། དེ་
ཆོས་ཅན། ཁྱོད་ཀྱི་ཐོབ་བྱ་མེད་པར་ཐལ། ཁྱོད་རང་ཐོབ་བྱ་མཐར་ཐུག་ཡིན་
པའི་ཕྱིར། ཁ་ཅིག་ན་རེ། སྡུག་བསྔལ་དེ་ལ། སྡུག་བསྔལ་གྱི་སྡུག་བསྔལ། འགྱུར་
བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་དང་གསུམ་དུ་འབྱེད་
རིགས་སོ་ཞེ་ན། ཁྱབ་པ་འདུ་བྱེད་ཀྱི་སྡུག་བསྔལ་ཡིན་ན་སྡུག་བསྔལ་ཡིན་
དགོས་པར་ཐལ། དམ་བཅའ་འཐད་པའི་ཕྱིར། འདོད་ན། ཟག་བཅས་ཉེར་
ལེན་གྱི་ཕུང་པོ་ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། ཁམས་གསུམ་
ལ་ཁྱབ་པའི་སྡུག་བསྔལ་བདེན་པ་ཡིན་པའི་ཕྱིར། རྩ་བར་འདོད་ན། དེ་ཆོས་
ཅན། སེམས་བྱུང་ཡིན་པར་ཐལ། སྡུག་བསྔལ་ཡིན་པའི་ཕྱིར། བྱས་པ་ལ་ཁོ་ན་
རེ། ཁྱབ་པ་འདུ་བྱེད་ཀྱི་སྡུག་བསྔལ་ཡིན་ན། སྡུག་བསྔལ་ཡིན་དགོས་པར་ཐལ།
ཁམས་གསུམ་ལ་ཁྱབ་པའི་སྡུག་བསྔལ་ཡིན་ན། སྡུག་བསྔལ་ཡིན་དགོས་པའི་
ཕྱིར་ན་མ་ཁྱབ། རྟགས་གྲུབ་སྟེ། ཁམས་གསུམ་ན་ཡོད་པའི་སྡུག་བསྔལ་ཡིན་ན།
སྡུག་བསྔལ་ཡིན་དགོས་པའི་ཕྱིར་ཟེར་ན། ཁོ་རང་ལ་སྡུག་བསྔལ་བདེན་པ་
ཡིན་ན། སྡུག་བསྔལ་ཡིན་དགོས་པར་ཐལ། ཁྱབ་པ་འདུ་བྱེད་ཀྱི་སྡུག་བསྔལ་
ཡིན་ན། སྡུག་བསྔལ་ཡིན་དགོས་པའི་ཕྱིར། འདོད་ན། ཟག་བཅས་ཉེར་ལེན་
གྱི་ཕུང་པོ་ཆོས་ཅན། དེར་ཐལ། དེའི་ཕྱིར། འདོད་ན། སེམས་བྱུང་ཡིན་པར་
ཐལ་ལོ། །ཟག་བཅས་( ༦༩་) ཉེར་ལེན་གྱི་ཕུང་པོ་ཡིན་ན། ཁྱབ་པ་འདུ་བྱེད་ཀྱི་

སྡུག་བསྔལ་ཡིན་པས་ཁྱབ་ཟེར་ན། སོ་སྐྱེ་ཐ་མལ་པའི་རྒྱུད་ཀྱི་སྡུག་བསྔལ་གྱི་
སྡུག་བསྔལ་ཆོས་ཅན། ཁྱབ་པ་འདུ་བྱེད་ཀྱི་སྡུག་བསྔལ་ཡིན་པར་ཐལ། ཟག་
བཅས་ཉེར་ལེན་གྱི་ཕུང་པོ་ཡིན་པའི་ཕྱིར། འདོད་ན། དེ་ཆོས་ཅན། སྡུག་
བསྔལ་བདེན་པ་ཕྲ་མོ་ཡིན་པར་ཐལ། འདོད་པ་གང་ཞིག །སྡུག་བསྔལ་བདེན་
པ་ཡིན་པའི་ཕྱིར། འདོད་མི་ནུས་ཏེ། སྡུག་བསྔལ་བདེན་པ་རགས་པ་ཡིན་པའི་
ཕྱིར། དེར་ཐལ། སྡུག་བསྔལ་གྱི་སྡུག་བསྔལ་ཡིན་པའི་ཕྱིར།
༈ རང་ལུགས་བཞག་པ་ལ། བདེན་པ་བཞི་སོ་སོའི་ངོ་བོ། མཚན་གཞི། ལོག་
ཞུགས་བཅུ་དྲུག་ངོས་བཟུང་བ་དང་། དེ་དང་འགལ་བའི་བདེན་པའི་རྣམ་པ་
བཅུ་དྲུག་ངོས་བཟུང་བ་དང་བཞི། དང་པོ་ནི་ཀུན་ནས་ཉོན་མོངས་ཕྱོགས་ཀྱི་
བདེན་པ་གང་ཞིག །རང་གི་རྒྱུར་གྱུར་པའི་ཀུན་འབྱུང་བདེན་པ་ལ་བརྟེན་
ནས་བྱུང་བའི་ཟག་བཅས་དེ། སྡུག་བསྔལ་བདེན་པའི་མཚན་ཉིད། དེ་ལ་དབྱེ་
ན་མ་དག་པའི་སྣོད་ཀྱི་འཇིག་རྟེན་དང་མ་དག་པའི་བཅུད་ཀྱི་འཇིག་རྟེན་
གཉིས་ཡོད་དེ། མངོན་པ་ཀུན་བཏུས་ལས། སྡུག་བསྔལ་བའི་བདེན་པ་གང་ཞེ་
ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིག་པར་བྱའོ། ། །ཞེས་
གསུངས་པའི་ཕྱིར། ཡང་དེ་ལ་དབྱེ་ན་སྡུག་བསྔལ་གྱི་སྡུག་བསྔལ། འགྱུར་བའི་
སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་དང་གསུམ་དུ་ཡོད། དང་པོ་ནི་
མཁལ་མའི་ཟུག་གཟེར་གྱི་ཚོར་བ་སྡུག་བསྔལ་ལྟ་བུ་ལ་བྱེད། གཉིས་པ་ནི་ཟས་
ཡིད་དུ་( ༧༠ན)འོང་བ་ལ་སྲེད་པའི་ཚོར་བ་ལྟ་བུ་ལ་བྱེད། གསུམ་པ་ནི། ཟག་
བཅས་ཉེར་ལེན་གྱི་ཕུང་པོ་ལྟ་བུ་ལ་བྱེད།ཀུན་ནས་ཉོན་མོངས་ཕྱོགས་ཀྱི་
བདེན་པ་གང་ཞིག །རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་རིགས་སུ་
གནས་པའི་ཟག་བཅས་སུ་གྱུར་པའི་སེམས་བྱུང་དེ་ཀུན་འབྱུང་བདེན་པའི་
མཚན་ཉིད། དེ་ལ་དབྱེ་ན་ལས་ཀྱི་ཀུན་འབྱུང་བདེན་པ་དང༌། ཉོན་མོངས་
པའི་ཀུན་འབྱུང་བདེན་པ་གཉིས་ཡོད་དེ། མངོན་པ་ཀུན་བཏུས་ལས། ཀུན་

འབྱུང་བའི་བདེན་པ་གང་ཞེ་ན། ཉོན་མོངས་པ་དང་ཉོན་མོངས་པའི་དབང་
གིས་བྱུང་བའི་ལས་སོ། །ཞེས་གསུངས་པའི་ཕྱིར། འོ་ན་འཁོར་བས་བསྡུས་པའི་
ལས་དང་ཉོན་མོངས་པ་གཉིས། ཀུན་འབྱུང་བདེན་པར་ངོས་འཛིན་པའི་རྒྱུ་
མཚན་གང་ཞེ་ན། དེ་ལྟར་འཛིན་པའི་རྒྱུ་མཚན་ཡོད་དེ། དཔེར་ན་ནས་མྱུག་
སྐྱེ་བ་ལ་རང་གི་ཉེར་ལེན་དུ་གྱུར་པའི་ནས་ཀྱི་ས་བོན་དང་རང་གི་ལྷན་ཅིག་
བྱེད་རྐྱེན་དུ་གྱུར་པའི་ཆུ་ལུད་དྲོད་གཤེར་དགོས་པ་བཞིན་དུ་སྡུག་བསྔལ་
གསུམ་དང་དྲུག་ལ་སོགས་པའི་མྱུ་གུ་སྐྱེད་པ་ལ་རང་གི་འཕེན་བྱེད་ཀྱི་རྒྱུ་ལས་
དང་། འགྲུབ་བྱེད་ཀྱི་རྒྱུ་ཉོན་མོངས་པ་དགོས་པའི་རྒྱུ་མཚན་གྱིས་དེ་ལྟར་ངོས་
བཟུང་བ་ཡིན་པའི་ཕྱིར། ལས་ཀྱི་ཀུན་འབྱུང་བདེན་པ་དེ་ལ་དབྱེ་ན། འཁོར་
བས་བསྡུས་པའི་བསོད་ནམས་ཀྱི་ལས། འཁོར་བས་བསྡུས་པའི་བསོད་ནམས་
མ་ཡིན་པའི་ལས། འཁོར་བས་བསྡུས་པའི་མི་གཡོ་བའི་ལས་དང་གསུམ། དང་
པོ་དེ་ལ་ཡང་( ༧་བ)མིར་སྐྱེ་བ་འཕེན་བྱེད་ཀྱི་ལས་དང་། འདོད་ལྷར་སྐྱེ་བ་
འཕེན་བྱེད་ཀྱི་ལས་གཉིས། དང་པོ་ལ་གླིང་བཞི་དང་གླིང་ཕྲན་ལ་སོགས་པ ར་
སྐྱེ་བ་འཕེན་བྱེད་ཀྱི་ལས་རྣམས་སུ་ཡོད། གཉིས་པ་ལ། འདོད་ལྷ་རིགས་དྲུག་
ཏུ་སྐྱེ་བ་འཕེན་བྱེད་ཀྱི་ལས་རྣམས་སུ་ཡོད། འཁོར་བས་བསྡུས་པའི་བསོད་
ནམས་མ་ཡིན་པའི་ལས་དེ་ལ་ངན་སོང་གསུམ་དུ་སྐྱེ་བ་འཕེན་བྱེད་ཀྱི་ལས་
གསུམ་ཡོད། འཁོར་བས་བསྡུས་པའི་མི་གཡོ་བའི་ལས་དེ་ལ་དབྱེ་ན་གཟུགས་
ཁམས་སུ་སྐྱེ་བ་འཕེན་བྱེད་ཀྱི་ལས་དང་། གཟུགས་མེད་དུ་སྐྱེ་བ་འཕེན་བྱེད་
ཀྱི་ལས་གཉིས། དང་པོ་ལ། བསམ་གཏན་དང་པོར་སྐྱེ་བ་འཕེན་བྱེད་ཀྱི་ལས་
དང་། བསམ་གཏན་གཉིས་པར་སྐྱེ་བ་འཕེན་བྱེད་ཀྱི་ལས་དང་། བསམ་གཏན་
གསུམ་པར་སྐྱེ་བ་འཕེན་བྱེད་ཀྱི་ལས་དང་། བསམ་གཏན་བཞི་པར་སྐྱེ་བ་
འཕེན་བྱེད་ཀྱི་ལས་དང་བཞི། བསམ་གཏན་དང་པོར་སྐྱེ་བ་འཕེན་བྱེད་ཀྱི་
ལས་དེ་ལ་ཚངས་རིས་སུ་སྐྱེ་བ་འཕེན་བྱེད་ཀྱི་ལས་དང་། ཚངས་པ་མདུན་ན་

འདོན་དུ་སྐྱེ་བ་འཕེན་བྱེད་ཀྱི་ལས་དང་། ཚངས་ཆེན་དུ་སྐྱེ་བ་འཕེན་བྱེད་ཀྱི་
ལས་གསུམ་ཡོད་དོ། །བསམ་གཏན་གཉིས་པར་སྐྱེ་བ་འཕེན་བྱེད་ཀྱི་ལས་དེ་ལ།
འོད་ཆུང་དུ་སྐྱེ་བ་འཕེན་བྱེད་ཀྱི་ལས་དང་། ཚད་མེད་འོད་དུ་སྐྱེ་བ་འཕེན་
འོད་གསལ་དུ་སྐྱེ་བ་འཕེན་བྱེད་ཀྱི་ལས་དང་གསུམ་དུ་
བྱེད་ཀྱི་ལས་དང་།
ཡོད་དོ། །བསམ་གཏན་གསུམ་པར་སྐྱེ་བ་འཕེན་བྱེད་ཀྱི་ལས་དེ་ལ། དགེ་ཆུང་
དུ་སྐྱེ་བ་འཕེན་བྱེད་ཀྱི་ལས་དང་། ཚད་མེད་དགེར་སྐྱེ་བ་འཕེན་བྱེད་ཀྱི་ལས་
( ༧༡ན) དང༌་། དགེ་རྒྱས་སུ་སྐྱེ་བ་འཕེན་བྱེད་ཀྱི་ལས་དང་གསུམ་ཡོད་དོ། །
སྤྲིན་མེད་དུ་སྐྱེ་བ་
འབྲས་བུ་ཆེ་བ་སྐྱེ་བ་འཕེན་བྱེད་ཀྱི་ལས་དང་གསུམ་ཡོད་དོ། །འོ་ན། བསམ་
གཏན་བཞི་པའི་གནས་དེ་ལ་བརྒྱད་ཡོད་པ་ལས་སྐྱེ་བ་འཕེན་བྱེད་ལ་གསུམ་
བསམ་གཏན་བཞི་པར་སྐྱེ་བ་འཕེན་བྱེད་ཀྱི་ལས་དེ་ལ།
འཕེན་བྱེད་ཀྱི་ལས་དང། བསོད་ནམས་སྐྱེས་སྐྱེ་བ་འཕེན་བྱེད་ཀྱི་ལས་དང་།
དུ་འཇོག་པའི་རྒྱུ་མཚན་གང་ཞེ་ན། དེ་ལྟར་འཇོག་པའི་རྒྱུ་མཚན་ཡོད་དེ།
གཙང་མའི་གནས་སུ་སྐྱེ་བ་འཕེན་བྱེད་ཀྱི་ལས་མེད་པར་ལེགས་བཤད་གསེར་
འཕྲེང་ལས་བཤད་པའི་ཕྱིར། གཟུགས་མེད་ཀྱི་སྐྱེ་བ་འཕེན་བྱེད་ཀྱི་ལས་དེ་ལ་
བཞི་ཡོད་པ་ཡིན་སྟེ། ནམ་མཁའ་མཐའ་ཡས་སྐྱེ་མཆེད་དུ་སྐྱེ་བ་འཕེན་བྱེད་ཀྱི་
ལས་དང་། རྣམ་ཤེས་མཐའ་ཡས་སྐྱེ་མཆེད་དུ་སྐྱེ་བ་འཕེན་བྱེད་ཀྱི་ལས་དང་།
ཅི་ཡང་མེད་པའི་སྐྱེ་མཆེད་དུ་སྐྱེ་བ་འཕེན་བྱེད་ཀྱི་ལས་དང་། སྲིད་རྩེར་སྐྱེ་བ་
འཕེན་བྱེད་ཀྱི་ལས་དང་བཞི་ཡོད་པའི་ཕྱིར། ཉོན་མོངས་པའི་ཀུན་འབྱུང་
བདེན་པ་དེ་ལ་དབྱེ་ན། རྩ་ཉོན་དྲུག་དང་། ཉེ་བའི་ཉོན་མོངས་པ་ཉི་ཤུར་ཡོད་
དོ། །དང་པོ་དྲུག་ནི། འདོད་ཆགས། ང་རྒྱལ། ཁོང་ཁྲོ། ཉོན་མོངས་ཅན་གྱི་མ་
རིག་པ། ཉོན་མོངས་ཅན་གྱི་ལྟ་བ། ཉོན་མོངས་ཅན་གྱི་ཐེ་ཚོམ་རྣམས་སོ། །
རང་ཐོབ་བྱེད་ཀྱི་ཐབས་སུ་གྱུར་པའི་བར་ཆད་མེད་ལམ་གྱི་ངོས་མ་གྱི་ངོས་སྐལ་གྱི་སྤང་
བྱར་གྱུར་པའི་སྒྲིབ་པ་སྤངས་པའི་བྲལ་བ་དེ། འགོག་བདེན་( ༧༡བ)གྱི་མཚན་

ཉིད། འགོག་བདེན། བྲལ་བ། ཞི་བ་རྣམས་དོན་གཅིག །རང་རྒྱུད་ལ་ལྡན་པའི་
གང་ཟག་གི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་
རབ་ཀྱིས་ཟིན་པའི་མཁྱེན་པ་དེ། ལམ་བདེན་གྱི་མཚན་ཉིད། ལམ་བདེན་དེ་ལ་
དམན་ལམ་སྔོན་དུ་མ་སོང་བའི་དབང་དུ་བྱས་ན་མཐོང་ལམ་སྒོམ་ལམ་མི་
སློབ་ལམ་དང་གསུམ་དུ་ཡོད། དམན་ལམ་སྔོན་དུ་སོང་བའི་དབང་དུ་བྱས་
ན་ཁོ་རང་དུ་གྱུར་པའི་ལམ་ལྔ་ཀར་ཡོད། གསུམ་པ་ལོག་ཞུགས་བཅུ་དྲུག་
ངོས་བཟུང་བ་ནི་ལོག་ཞུགས་བཅུ་དྲུག་བཞག་ཏུ་ཡོད་དོ། ། སྡུག་བསྔལ་བདེན་
པའི་དབང་དུ་བྱས་པའི་བཞི། ཀུན་འབྱུང་བདེན་པ་དབང་དུ་བྱས་པའི་བཞི།
འགོག་བདེན་གྱི་དབང་དུ་བྱས་པའི་བཞི། ལམ་བདེན་གྱི་དབང་དུ་བྱས་པའི་
བཞི་རྣམས་སུ་ཡོད་པའི་ཕྱིར། དང་པོ་ལ་བཞི་བཞག་ཏུ་ཡོད་དེ།ཟག་བཅས་
ཀྱི་ཕུང་པོ་ལ་དམིགས་ནས་ཟག་བཅས་ཀྱི་ཕུང་པོ་རྟག་པར་འཛིན་པ། གཙང་
བར་འཛིན་པ། བདེ་བར་འཛིན་པ། བདག་ཏུ་འཛིན་པ་ལ་སོགས་པའི་ལོག་
ཞུགས་བཞི་ཡོད་པའི་ཕྱིར། ཀུན་འབྱུང་བདེན་པའི་དབང་དུ་བྱས་པའི་ལོག་
ཞུགས་བཞི་བཞག་ཏུ་ཡོད་དེ་སྡུག་བསྔལ་རྒྱུ་མེད་དུ་འཛིན་པ། རྒྱུ་གཅིག་ཁོ་
ནས་བྱས་པར་འཛིན་པ། དབང་ཕྱུག་གིས་བློ་སྔོན་དུ་བཏང་ནས་བྱས་ང ར་
འཛིན་པ། རང་བཞིན་རྟག་ལ་གནས་སྐབས་འགྱུར་བར་འཛིན་པ་ལ་སོག་
པའི་ལོག་ཞུགས་བཞི་ཡོད་པའི་ཕྱིར། འགོག་བདེན་( ༧༢ན)གྱི་དབང་དུ་བྱས་
པའི་ལོག་ཞུགས་བཞི་བཞག་ཏུ་ཡོད་དེ། ཐར་པ་ཡེ་མེད་དུ་འཛིན་པ། ཟག་
བཅས་ཀྱི་ཁྱད་པར་འགའ་ཞིག་ཐར་པར་འཛིན་པ། སྡུག་བསྔལ་གྱི་ཁྱད་ངར་
འགའ་ཞིག་གྱ་ནོམ་པའི་ཐར་པར་འཛིན་པ། སྡུག་བསྔལ་སྤངས་ཀྱང་སྤངས་
པ་སླར་ལྡོག་པར་འཛིན་པ་ལ་སོགས་པའི་ལོག་ཞུགས་བཞི་ཡོད་པའི་ཕྱིར།
ལམ་བདེན་གྱི་དབང་དུ་བྱས་པའི་ལོག་ཞུགས་བཞི་བཞག་ཏུ་ཡོད་དེ། ཐར་
ལམ་ཡེ་མེད་དུ་འཛིན་པ། གང་ཟག་གི་བདག་མེད་མངོན་སུམ་དུ་རྟོགས་པའི་

འགའ་ཞིག་ཐར་ལམ་དུ་འཛིན་པ། སྡུག་བསྔལ་གཏན་ཟད་དུ་བྱེད་པའི་ཐར་
ལམ་མེད་པར་འཛིན་པ་ལ་སོགས་པའི་ལོག་ཞུགས་བཞི་རྣམས་སུ་ཡོད་པའི་
ཕྱིར། བདེན་པ་བཞི་ལ་བརྟེན་པ་དང་། བདེ་དང་ང་དང་ང་ཡི་ཞེས་སོགས། །
ཡང་དག་མིན་པ་རྣམ་བཅུ་དྲུག སྒྲོ་བཏགས་ནས་ནི་ཡོངས་སུ་སྲེད། །ཅེས་
གསུངས་པའི་ཕྱིར། གསུམ་པ་དེ་དང་འགལ་བའི་བདེན་པ་རྣམ་པ་བཅུ་དྲུག་
ངོས་བཟུང་བ་ནི། ཟག་བཅས་ཉེར་ལེན་གྱི་ཕུང་པོ་ཆོས་ཅན། མི་རྟག་སྟེ། རེ་
འགའ་སྐྱེ་བའི་ཕྱིར། དེ་ཆོས་ཅན། སྡུག་བསྔལ་གྱི་རྣམ་པ་ཡིན་ཏེ། ལས་དང་
ཉོན་མོངས་པའི་གཞན་དབང་ཅན་གྱི་ཕུང་པོ་ཡིན་པའི་ཕྱིར། དེ་ཆོས་ཅན།
དོན་གཞན་གྱི་བདག་གིས་སྟོང་པ་ཡིན་ཏེ། དབང་བསྒྱུར་བ་པོའི་བདག་དོན་
གཞན་( ༧༢་)གྱིས་སྟོང་པའི་ཕུང་པོ་ཡིན་པའི་ཕྱིར། དེ་ཆོས་ཅན། བདག་མེད་
ཡིན་ཏེ། རང་དབང་བའི་བདག་གི་ངོ་བོར་མ་གྲུབ་པའི་ཕུང་པོ་ཡིན་པའི་ཕྱིར།
རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་སྲེད་པ་ཆོས་ཅན།
རྒྱུ་ཡི་རྣམ་པ་ཡིན་ཏེ། རང་འབྲས་སྡུག་བསྔལ་གྱི་རྩ་བ་ཡིན་པའི་ཕྱིར། དེ་ཆོས་
ཅན། ཀུན་འབྱུང་གི་རྣམ་པ་ཡིན་ཏེ། རང་འབྲས་སྡུག་བསྔལ་ཡང་ཡང་སྐྱེད་
བྱེད་ཡིན་པའི་ཕྱིར། དེ་ཆོས་ཅན། རབ་སྐྱེའི་རྣམ་པ་ཡིན་ཏེ། རང་འབྲས་སྡུག་
བསྔལ་ཤུགས་དྲག་སྐྱེད་བྱེད་ཡིན་པའི་ཕྱིར། དེ་ཆོས་ཅན། རྐྱེན་གྱི་རྣམ་པ་ཡིན་
ཏེ རང་འབྲས་སྡུག་བསྔལ་གྱི་ལྷན་ཅིག་བྱེད་རྐྱེན་ཡིན་པའི་ཕྱིར། སྡུག་བསྔལ་
སྤངས་པའི་བྲལ་བ་ཆོས་ཅན། འགོག་པའི་རྣམ་པ་ཡིན་ཏེ། སྡུག་བསྔལ་སྤངས་
པའི་བྲལ་བ་ཡིན་པའི་ཕྱིར། དེ་ཆོས་ཅན། ཞི་བའི་རྣམ་པ་ཡིན་ཏེ། ཉོན་མོངས་
སྤངས་པའི་བྲལ་བ་ཡིན་པའི་ཕྱིར། དེ་ཆོས་ཅན། གྱ་ནོམ་པའི་རྣམ་པ་ཡིན་ཏེ།
ཕུན་སུམ་ཚོགས་པའི་ཐར་པ་ཡིན་པའི་ཕྱིར། དེ་ཆོས་ཅན། ངེས་པར་འབྱུང་
བའི་རྣམ་པ་ཡིན་ཏེ། སྡུག་བསྔལ་སླར་མི་ལྡོག་པར་སྤངས་པའི་བྲལ་བ་ཡིན་

པའི་ཕྱིར། གང་ཟག་གི་( ༧༣ན) བདག་མེད་མངོན་སུམ་དུ་རྟོགས་པའི་མཁྱེན་
པ་ཆོས་ཅན། ལམ་གྱི་རྣམ་པ་ཡིན་ཏེ། ཐར་པར་བགྲོད་པའི་འཕགས་ལམ་ཡིན་
པའི་ཕྱིར། དེ་ཆོས་ཅན། རིག་པའི་རྣམ་པ་ཡིན་ཏེ། ཉོན་མོངས་པའི་གཉེན་པོ་
རིག་པའི་འཕགས་ལམ་ཡིན་པའི་ཕྱིར། དེ་ཆོས་ཅན། སྒྲུབ་པའི་རྣམ་པ་ཡིན་ཏེ།
སེམས་ཀྱི་གནས་ལུགས་ཕྱིན་ཅི་མ་ལོག་པར་སྒྲུབ་པའི་འཕགས་ལམ་ཡིན་པའི་
ཕྱིར། དེ་ཆོས་ཅན། ངེས་པར་འབྱིན་པའི་རྣམ་པ་ཡིན་ཏེ། སྡུག་བསྔལ་གཏན་
ཟད་དུ་བྱེད་པའི་ཐར་ལམ་ཡིན་པའི་ཕྱིར། དེས་ན་ཐུབ་པ་སངས་རྒྱས་བཅོམ་
ལྡན་འདས་ཆོས་ཅན། གདུལ་བྱའི་སྐྱོབ་པ་མཐར་ཐུག་ཡིན་ཏེ། གདུལ་ངུ་ལ་
བདེན་བཞིའི་གནས་ལུགས་ཕྱིན་ཅི་མ་ལོག་པར་སྟོན་པ་མཐར་ཕྱིན་པའི་སྐྱེས་
བུ་ཡིན་པའི་ཕྱིར།། །།འདིས་ཀྱང་ཐུབ་པའི་བསྟན་པ་རིན་པོ་ཆེ་སྒོ་ཐམས་ཅད་
ནས་ཕྱོགས་ཐམས་ཅད་དུ་དར་ཞིང་རྒྱས་ལ་ཡུན་རིང་དུ་གནས་པར་གྱུར་
ཅིག །སརྦ་མངྒ་ལམ།། །།

༄༅། །༨གངས་ཅན་ཁྱད་ནོར དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། དབང་གྲགས། ལྷག་པ།
བློ་བཟང་ཆོས་འབྱོར། བློ་བཟང་འཕགས་མཆོག རྒྱལ་མཚན་བྱམས་པ།
བསྟན་འཛིན་འཕྲིན་ལས། ཚེ་བརྟན་རྡོ་རྗེ།! བློ་བཟང་དམ་ཆོས།
བློ་བཟང་མཁྱེན་རབ། ཕུན་ཚོགས་ཚོགས་གཉིས། བྱམས་པ་རབ་འབྱམས།
ལྷག་པ་ཚེ་རིང་། བློ་བཟང་འཇིགས་མེད། བུ་ཆུང་། འཕྲིན་ལས།
ཡེ་ཤེས། བསྟན་འཛིན་ཤེས་རབ། བསམ་གྲུབ། སྐལ་ལྡན།
བསོད་ནམས་རྡོ་རྗེ༔ བཀྲ་ཤིས། རྡོ་རྗེ་མཚོ ཚེ་རིང་ཆོས་སྒྲོན།
ལྷ་སྐྱིད། བསོད་ནམས་དབྱངས་ཅན། ལྷག་པ་སྒྲོལ་མ། བཀྲ་གཡང་།
བྱམས་པ་ཆོས་སྒྲོན། སྐལ་བཟང་ལྷ་མོ། བདེ་སྐྱིད་སྒྲོལ་དཀར།
སྒྲོལ་མ་ལྷ་འཛོམས། ཚེ་དབང་སྐལ་བཟང་། ཚེ་དབང་གཡུ་སྒྲོན།

རྟ་ནག་རྣམ་འགྲེལ།
བསྡུ་སྒྲིག་པ། སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
དེབ་ཚད། 787×1092 1/16
དཔར་ཤོག 275
པར་འདེབས་ཚན་པ། ལྷ་ས་མིང་ཤིན་པར་འདེབས་ཚད་ཡོད་ཀུང་སི།
པར་གཞི། 2016 ལོའི་ཟླ་6 པར་པར་བཏབ།
པར་གྲངས། 100
ནང་ཁུལ་དཔེ་རྟགས། ZXCZZD2016NBZL41H
དཔེ་སྐྲུན་ཚན་པ། བོད་རང་སྐྱོང་ལྗོངས་དཔེ་མཛོད་ཁང་།

གངས་ཅན་ཁྱད་ནོར་དཔེ་ཚོགས།
པོད་ཕྲེང་བཞི་བརྒྱ་གྱ་བདུན།
